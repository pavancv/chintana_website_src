---
title: "दशामस्तोत्रम्‌"
date: 2023-05-14T21:45:02+05:30
draft: false
book:
    toc_page: true
    next_page: dds_stotra11
    prev_page: dds_stotra9
    menu : dds_menu
---



## दशामस्तोत्रम्‌ {class=text-center}

<br/>


अव नः श्रीपतिरप्रतिरधिकेशादिभवादे ।  
करुणापूर्ण वरप्रद चरितं ज्ञापय मे ते॥ १॥

सुरवन्ध्यादिप सद्वरभरिता शेषगुणालम्‌ ।  
करुणापूर्ण वरप्रद चरितं ज्ञापय मे ते॥ २॥

सकलध्वान्तविनाशन परमानन्द सुधाहो ।  
करुणापूर्ण वरप्रद चरितं ज्ञापय मे ते॥ ३॥

त्रिजगत्पोत सदार्चितशरणाशापतिधातो ।  
करुणापूर्ण वरप्रद चरितं ज्ञापय मे ते॥ ४॥

त्रिगुणातीतविधारक परितो देहि सुभक्तिम्‌ ।  
करुणापूर्ण वरप्रद चरितं ज्ञापय मे ते॥ ५॥

शरणं कारणाभावन भव मे तात सदाऽलम्‌ ।  
करुणापूर्ण वरप्रद चरितं ज्ञापय मे ते॥ ६॥

मरणप्राणद पालक जगदीशाव सुभक्तिम्‌ ।  
करुणापूर्ण वरप्रद चरितं ज्ञापय मे ते॥ ७॥

तरुणादित्य सवर्णकचरणाब्जमलकीर्ते ।  
करुणापूर्ण वरप्रद चरितं ज्ञापय मे ते॥ ८॥

सलिलप्रोत्थसरागकमणिवर्णोच्छनखादे ।  
करुणापूर्ण वरप्रद चरितं ज्ञापय मे ते॥ ९॥

कजतूणीनिभपावन वरजङ्घामितशक्ते ।  
करुणापूर्ण वरप्रद चरितं ज्ञापय मे ते॥ १०॥

इभहस्तपरभशोभनपरमोरु स्थरलमाले ।  
करुणापूर्ण वरप्रद चरितं ज्ञापय मे ते ॥ ११॥

असनोत्पुल्लसुपुष्पकसमवर्णावरणान्ते ।  
करुणापूर्ण वरप्रद चरितं ज्ञापय मे ते॥ १२॥

शतमोदोद्भवसुन्दरि वरपद्मोत्थितनाभे ।  
करुणापूर्ण वरप्रद चरितं ज्ञापय मे ते॥ १३॥

जगदागूहकपल्लवसमकुक्षे शरणादे ।  
करुणापूर्ण वरप्रद चरितं ज्ञापय मे ते॥ १४॥

जगदम्बामलसुन्दरगृहवक्षोवरयोगिन्‌ ।  
करुणापूर्ण वरप्रद चरितं ज्ञापय मे ते॥ १५॥

दितिजान्तप्रद चक्रधरगदायुग्वरबाहो ।  
करुणापूर्ण वरप्रद चरितं ज्ञापय मे ते॥ १६॥

परमज्ञानमहानिधिवद्‌न श्रीरमणेन्दो ।  
करुणापूर्ण वरप्रद चरितं ज्ञापय मे ते॥ १७॥

निखिलाघौघविनादन परसोख्यप्रददृष्टे
करुणापूर्ण वरप्रद चरितं ज्ञापय मे ते॥ १८॥

परमानन्दसुतीर्थमुनिराजो हरिगाथाम्‌ ।  
कृतवान्नित्यसुपूर्णपरमानन्दपदैषिन्‌ ॥ १९॥

**॥ इति श्रीमदानन्दतीर्थभगवत्पादाचार्य विरचित**
**वादशास्तोत्रेषु दशमस्तोत्रं सम्पूर्णं ॥**
