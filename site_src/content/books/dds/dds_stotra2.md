---
title: "द्वितीयस्तोत्रम्‌"
date: 2023-05-14T21:37:53+05:30
draft: false
book:
    toc_page: true
    next_page: dds_stotra3
    prev_page: dds_stotra1
    menu : dds_menu
---



## द्वितीयस्तोत्रम्‌ {class=text-center}

<br/>

स्वजनोदधिसंवृद्धि पूर्णचन्द्रो गुणार्णवः ।  
अमन्दानन्द सान्द्रो नः सदाव्यादिन्दिरापतिः ॥१॥

रमाचकोरीविधवे दुष्ट दर्पोदवह्नये ।  
सत्पान्थजनगेहाय नमो नारायणाय ते ॥२॥

चिदचिद्भेदमखिलं विधायाधाय भुञ्जते ।  
अव्याकृतगृहस्थाय रमाप्रणयिने नमः ॥३॥

अमन्दगुणसारोऽपि मन्दहासेन वीक्षितः ।  
नित्यमिन्दिराऽनन्दसान्द्रो यो नौमि तं हरिम्‌ ॥४॥

वशी वशो न कस्यापि योऽजितो विजिताखिलः।  
सर्वकतां न क्रियते तं नमामि रमापतिम्‌ ॥५॥

अगुणाय गुणोद्रेक स्वरूपायादि कारिणे ।  
विदारितारिसङ्घाय वासुदेवाय ते नमः॥ ६॥

आदिदेवाय देवानां पतये सादितारये ।  
अनाद्यज्ञानपराय नमः पारावराश्रय ॥ ७॥

अजाय जनयित्रेऽस्य विजिताखिलदानव ।  
अजादि पूज्यपादाय नमस्ते गरुडध्वज ॥ ८॥

इन्दिरामन्दसान्द्राग्य कटाक्षप्रेक्षितात्मने ।  
अस्मदिष्टैक कार्याय पूर्णाय हरये नमः॥ ९॥

**॥ इति श्रीमदानन्दतीर्थभगवत्पादाचार्य विरचित**
**द्वादशस्तोत्रेषु द्वितीयस्तोत्रम्‌ सम्पूर्णम्‌ ॥**
