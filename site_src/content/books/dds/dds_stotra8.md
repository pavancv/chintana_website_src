---
title: "अष्टमस्तोत्रम्‌"
date: 2023-05-14T21:44:57+05:30
draft: false
book:
    toc_page: true
    next_page: dds_stotra9
    prev_page: dds_stotra7
    menu : dds_menu
---



## अष्टमस्तोत्रम्‌ {class=text-center}

<br/>


वन्दिताशेषवन्द्योरुवृन्दारकं चन्दनाचर्चितोदारपीनांसकम्‌ ।  
इन्द्रिरीचन्चलापाङ्गनीराजितं मन्दरोद्धारि वृत्तोद्भुजाभोगिनं ।  
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ १॥

सृष्टिसंहारलीलाविलासाततं पुष्टषाइ्गुण्य सद्विग्रहोल्लासिनम्‌ ।  
दुष्ट निष्येषसंहारकर्मोद्यतं हृष्टपुष्टानुतिशिष्ट प्रजासंश्रयं ।  
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ २।  

उन्नतप्रार्थिताशेषसंसाधकं सन्नतालोकिका नन्दद श्रीपदम्‌ ।  
भिन्नकर्माशयप्राणिसम्प्रेरकंतन्नकिंनेति विद्वत्सु मिमांसितं ।  
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ ३॥

विप्रमुख्यैः सदावेदवादोन्मुखैः सुप्रतापैः क्षीतिशेश्वरेष्चाचिंतं ।  
अप्रत्क्योरुसंविद्गुणं निर्मलं सप्रकाशाजरानन्द रूपंपरं
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ ४॥

अत्ययो यस्यकेनापिनक्वापिहिप्रत्यतो यद्गुणेषूत्तमानांपरः ।  
सत्यसङ्कल्प एको वरोण्यो वशी मत्यनूनैः सदा वेदवादोदितः।  
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ ५॥

पश्यतां दुःखसन्ताननिर्मूलनं दृश्यतां दृश्यतामित्य जेशार्चितम्‌ ।  
नश्यतां दूरगं सर्वदाप्यात्मगं पश्यतां स्वेच्छया सजनेष्वागतं ।  
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ ६॥

अग्रजं यः ससर्जाजमग्र्याकृतिं विग्रहोयस्य सर्वेगुणा एव हि।  
उग्र आद्योऽपि यस्यात्मजाग्र्यत्मजः सद्गृहीतः सदायः परंदैवतम्‌ ।  
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ ७॥

अच्युतो यो गुणैनिर्त्यमेवाखिलैः प्रच्युतोऽशेष दोषैः सदापूर्तित ।  
उच्यते सर्ववेदोरु वादैरजः स्वर्जितो ब्रह्मरुद्रेन्द्र पूर्वैस्सदा ।  
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ ८ ॥

धार्यते येनविश्वं सदाजादिकं वार्यतेशेषदुःखं निजध्यायिनां ।  
पार्यते सर्वमन्यैर्नयत्पार्यते कार्यते चाखिलं सर्वभूतैः सदा ।  
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ ९॥

सर्वपापानि यत्संस्मृतेः सङ्क्षयसवंदा यान्तिभक्त्याविशुद्धात्मनां ।  
शर्वगुर्वादिगीर्वाण संस्थानदः कुर्वते कर्मे यत्प्रीतये सज्जनाः ।  
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ १०॥

अक्षयं कर्मयस्मिन्‌ परेस्वर्पितंऽप्रक्ष यं यान्ति दुःखानिःयन्नामत।  
अक्षरोयोऽजरः सवंदैवामृतः कुक्षिगं यस्य विश्वं सदाजादिकम्‌ ।  
प्रीणयामो वासुदेवं देवतामण्डलाखण्डमण्डनं प्रीणयामो वासुदेवं ॥ ११॥

नन्दितीर्थोरुसन्नामिनो नन्दिनः सन्दधानाः सदानन्ददेवे मतिम्‌ ।  
मन्दहासारुणापाङ्ग दत्तोन्नतिं वन्दिता शेषदेवादि वृन्दं सदा ।  
प्रीणयामो वासुदेवं देवतामण्डला खण्डमण्डनं प्रीणयामो वासुदेवं ॥ १२॥

**॥ इति श्रीमदानन्दतीर्थभगवत्पादाचार्य विरचितं**
**द्वादशास्तोत्रेषु अष्टमस्तोत्रं सम्पूर्णं ॥**
