---
title: "श्लोक १७.२३ - श्रद्धात्रयविभागयोग3"
date: 2023-12-25T20:05:38+05:30
draft: false
book:
    toc_page: true
    next_page: shloka24
    prev_page: shloka22
    menu : geeta_menu
---



## श्लोक १७.२३ {class=text-center}

<br/>

{{< shloka  "0"  >}}

ॐ तत्सदिति निर्देशो ब्रह्मणस्त्रिविधः स्मृतः ।  
ब्राह्मणास्तेन वेदाश्च यज्ञाश्च विहिताः पुरा ॥१७.२३॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

पुनश्च कर्मादीतिकर्तव्यताविधानार्थमर्थवादमाह -- तत्सदित्यादिना। 
परस्य ब्रह्मणो ह्येतानि नामानि । ओतं जगद्यत्र स्वयं च पूर्णो वेदोक्तरूपोऽनुपचारतश्च । 
सर्वैः शुभैश्चाभियुतो न चान्यैः तत्सदित्येनमतो वदन्ति इति हि ऋग्वेदखिलेषु । 
द्वितीयपादस्तच्छब्दार्थः । 
##### सदेव सोम्येदमग्र आसीत् [छां.उ.6।2।1] 
इति च । 
##### ॐ मिति ब्रह्म [तैति.1।8।1ना.प.8।2] 
इति च। तेन ब्रह्मणा आत्मपूजार्थं वेदविधिर्व्यञ्जनम्। 
##### मा तूक्ता पुरस्तात्। 
॥१७.२३॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

**अफलाकांक्षिभिः**(१७.११) इत्यादिना पूर्वं यज्ञतपोदानानां 
सात्त्विकत्वादिहेतवोऽसाधारणधर्मा उक्ताः । साधारणांस्तु 
वक्तुमनेककर्तृक- चरितानुवादरूप- पुराकल्पाख्यार्थवादमाह ।
**ओमित्यादिना** । निर्दिश्यते अनेनेति `निर्देशो` नाम ब्रह्मणः 
`त्रिविधः स्मृतः` ।  
ओतं प्रविष्ठमाश्रितं इति यावत्‌, जगद्यत्र परे 
इति वा, ईश्वरो वा जगति प्रोतः प्रविष्ट इति वा व्युत्पत्या ओमिति नाम हरेः । 
अवक्षणकांतिगति- प्रवेशेत्याद्यर्थस्यावतेः ***अवतेष्टिलोपश्चेति*** सूत्रेण
*मन्*‌ प्रत्यय । तस्य टिलोपे ***ज्वरत्वरेत्यूठि***, ***सार्वधातुकार्धधातुकेति*** 
गुणे च ओमिति रूपसिद्देः । गुण्यैस्ततत्वाद्वा `तदित्य`स्य 
परोक्षवाचित्वात् ब्रह्मणश्च वेदैकवेद्यतया परोक्षत्वाद्वा `तदिति`
नाम । निर्दोषसर्वशुभगुण- पूर्णत्वात्तदिति नामेति ज्ञेयम्‌ ।  

तेन ब्रह्मणा `ब्राह्मणादयः` `पुरा` सृष्टिकाले `विहिताः` सृष्ठाः ।
वेदानां विधानं नाम अभिव्यक्तिर्ज्ञेया  ॥१७.२३॥

{{% /details %}}



{{% details "पद विचार" %}}

- प्रविष्ट : आश्रितं

{{% /details %}}
