---
title: "श्लोक १७.४ - श्रद्धात्रयविभागयोग"
date: 2023-12-25T20:04:29+05:30
draft: false
book:
    toc_page: true
    next_page: shloka5
    prev_page: shloka3
    menu : geeta_menu
---



## श्लोक १७.४ {class=text-center}

<br/>

{{< shloka  "0"  >}}
यजन्ते सात्त्विका देवान्यक्षरक्षांसि राजसाः ।  
प्रेतान्भूतगणांश्चान्ये यजन्ते तामसा जनाः ॥१७.४॥
{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

कः सात्विकश्रद्ध इत्यादि विभज्याऽह - 
**यजन्त इत्यादिना** ॥४॥९५॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

**यो यच्छ्रदः**  इत्यत्र सात्त्विकादि श्रदः 
सात्त्विकादिरित्युक्तम्‌ । 
तत्र सात्त्विकश्रद्धादिः किंकर्मवानिति जिज्ञासायां तां 
शृण्विति प्रतिज्ञातमाह । **यजंत इति** ॥   

`सात्त्विकाः` सात्त्विकश्रद्धावंतः, शास्त्रविधानमजानंतोऽपि 
सात्त्विकश्रद्धामात्रान्विता जना इति यावत्‌ । 
`देवान्‌` यजंते । `राजसा` राजसश्रद्धावन्तः 
शास्त्रविधानमजानंत इति सर्वत्र ज्लेयम्‌ । 
`यक्षरक्षांसि` यजंते । तामसास्तामसश्रद्धावंतः `प्रेतादीन्‌` 
यजंते ।  

यद्यपि यागविधिषु **एैंद्रं दधि** इत्यादिषु इंद्रादिदेवता
एवोद्देश्यतया श्रुताः इति राजसादिरपि तत्र 
श्रुतदेवतोद्देशेनैव यजनं करोति । तथापि   
##### तैरिष्ठं यक्षराक्षसाः दीनत्पाद्‌ देवनामानो ब्रह्नेंद्रादिसनामकाः गृह्नंति  
(महाविष्णु पु.) इति
स्मृत्या तत्तन्नामक- यक्षादीनामेव तत्तद्यज्ञभोक्तृत्वाद् 
यक्षरक्षांसि यजंत इत्याद्युक्तमिति ज्ञेयम्‌ । 
अत्र देवयाजिनां विष्णुभक्त्यादिमत्त्वान्मोक्ष एव फलम्‌ । 
राजसानां तु स्वर्गप्रतिनिधित्वेन कल्पितः 
सांकल्पिकः स्वर्गः । तामसानां तु 
शिवपरिवारभूतादित्वप्राप्तिः फलं 
ज्ञेयम्‌ । 
##### मोक्षः सांकल्पिकः सर्गो भूतादित्त्वं फलं क्रमात्‌ 
(महाविष्णु पु.) इति स्मृतेः ॥१७.४॥

{{% /details %}}



{{% details "पद विचार" %}}


{{% /details %}}
