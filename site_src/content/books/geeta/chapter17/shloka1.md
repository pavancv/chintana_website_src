---
title: "श्लोक १७.१- श्रद्धात्रयविभागयोग"
date: 2023-12-25T20:03:28+05:30
draft: false
book:
    toc_page: true
    next_page: shloka2
    prev_page: ../chapter17
    menu : geeta_menu
---



## श्लोक १७.१ {class=text-center}

<br/>

{{< shloka  "0"  >}}

**अर्जुन उवाच**   
ये शास्त्रविधिमुत्सृज्य यजन्ते श्रद्धयाऽन्विताः ।  
तेषां निष्ठा तु का कृष्ण सत्त्वमाहो रजस्तमः ॥१७.१॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

**सर्वगुणपूर्णाय नमः। श्रीः ।**   
गुणभेदान् प्रपञ्चयत्यनेनाध्यायेन शास्त्रविधिमुत्सृज्य अज्ञात्वैव ।  

##### वेदः कृत्स्नोऽधिगन्तव्यः सरहस्यो द्विजन्मना 
[मनुः2।165] इति विधिरुत्सृष्टो हि तैः। 
#####  ये वै वेदं न पठन्ते न चार्थं वेदोज्झांस्तान्विद्धि सानूनबुद्धीन् 
इति माधुच्छन्दसश्रुतिः। अन्यथा तु तामसा इत्येवोच्येत। 
न तु विभज्य। यदि सात्विकास्तर्हि नोत्सृष्टशास्त्राः। 
न हि वेदविरुद्धो धर्मः। 
##### वेदोऽखिलो धर्ममूलं स्मृतिशीले च तद्विदाम् 
[मनुः2।6] इति हि स्मृतिः । 
##### वेदप्रणिहितो धर्मो ह्यधर्मस्तद्विपर्ययः 
इति च भागवते [6।1।40] ॥१७.१॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

चतुर्दशाध्याये **नान्यं गुणेभ्यः कर्तारं**(१४.१९) 
इत्यादिना सर्वोऽपि परिणामो गुणकृत इति सामान्यत 
उक्तस्यात्र सत्वादिगुणकृतानां श्रद्दानामाहारस्य 
तपःप्रभुतिकर्मणां च सदसद्रूपाणां भेदोक्पा प्रपंचनं 
क्रियते ।

पूर्वत्र शास्त्रविधानोक्तं ज्ञात्वा कर्म 
कार्यमित्युक्तेः  लब्दावसरोतर्जुनः 
शात्रविध्यज्ञानिनां का स्तितिरिति पृच्छति । 
**य इति** ॥  
`ये` जनाः `शास्त्रविधिमुत्सृज्य` अज्ञात्वा 
श्रद्दयान्विताः श्रद्दामात्रेण `यजंते` 
तेनां निष्ठा तु स्थितिस्तु `का` कीदृशी । 
तामेव विविच्याह **सत्त्वमित्यादिना** ॥   
किं सत्विकी राजसी तामसी वा स्तितिरित्यर्थः । 
ते किं सात्त्विका राजसास्तामसा वेति यावत्‌ ॥१७.१॥

{{% /details %}}



{{% details "पद विचार" %}}


{{% /details %}}
