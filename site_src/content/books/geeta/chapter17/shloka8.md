---
title: "श्लोक १७.८ - श्रद्धात्रयविभागयोग"
date: 2023-12-25T20:04:29+05:30
draft: false
book:
    toc_page: true
    next_page: shloka9
    prev_page: shloka7
    menu : geeta_menu
---



## श्लोक १७.८ {class=text-center}

<br/>

{{< shloka  "0"  >}}
आयुःसत्त्वबलारोग्यसुखप्रीतिविवर्धनाः ।  
रस्याः स्निग्धाः स्थिरा हृद्या आहाराः सात्त्विकप्रियाः ॥१७.८॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

प्रीतिरानन्तरिका । हदयत्वं दर्षन । स्थिराश्च न तदैव पक्ता भवन्ति । तथा ह्याज्यादयः ॥८- १५॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

आहारभेदं तावत्‌ त्रिभिराह । **आयुरित्यादिना** ॥ 
`आयुः` जीवनम्‌ । `सत्त्वं` साधुत्वम्‌ । 
सात्त्विकवस्तुसेवनेन चित्तशुद्धेः । `बलं` 
शक्तिः । `आरोग्यं` रोगराहित्यम्‌ । `सुखं` सकृदुपभोगेऽपि 
बहुकालीनम्‌ । `प्रीति`रुपभोगकालीनं सुखम्‌ । 
`एतेषाम्` आयुरादीनां `विवर्धनाः` विशेषेण वृद्धिहेतवः। 
`रस्याः` रसयुक्ताः । `स्निग्धाः` स्नेहवंतः । `स्थिराः` 
सेवनेन बहुकालगुणप्रदाः आज्यादयः । अनुभवे सति पश्चादपि 
भूयादिति मनोहारिणो
`हृद्याः` । एते आहाराः । कर्मणि घञ् । भक्ष्यपदार्थाः 
सात्विकानां सत्तगुणयुक्तानां `प्रियाः` । आयुरादिविवर्धना इति
विशेषणोक्ता तद्विपरीतत्वे रस्यादीनामपि राजसत्वमेवेति 
ज्ञेयम्‌ ॥ 8 ॥

{{% /details %}}



{{% details "पद विचार" %}}


{{% /details %}}
