---
title: "श्लोक ७.१४ \ १५ - ज्ञानविज्ञानयोग"
date: 2023-03-17T23:56:35+05:30
draft: false
book:
    toc_page: true
    next_page: Shloka16
    prev_page: Shloka13
    menu : geeta_menu
---



## श्लोक ७.१४ \ १५ {class=text-center}

<br/>

{{< shloka  "0"  >}}

दैवी ह्येषा गुणमयी मम माया दुरत्यया ।  
मामेव ये प्रपद्यन्ते मायामेतां तरन्ति ते ॥७.१४॥  

न मां दुष्कृतिनो मूढाः प्रपद्यन्ते नराधमाः।  
माययापहृतज्ञाना आसुरं भावमाश्रिताः ॥७.१५॥

{{< /shloka >}}

---

{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

कथमनादिकाले मोहानत्ययो बहूनामित्यत आह दैवीति। 
अयमाशयः माया ह्येषा मोहिका सा च सृष्ट्यादिक्रीडादिमद्देवसम्बन्धित्वादतिशक्तेर्दुरत्यया। 
तथा हि देवताशब्दार्थं पठन्ति 
*दिवु क्रीडाविजिगीषावव्यवहारद्युतिस्तुतिमदमोदस्वप्नकान्तिगतिषु* धा.पा.दि. 
इति । कथं दैवी मदीयत्वात्। अहं हि देव इति। अब्रवीच्च  
##### श्रीभूदुर्गेति या भिन्ना महामाया तु वैष्णवी। 
##### तच्छक्त्यनन्तांशहीनाऽथापि तस्याश्रयात्प्रभोः। 
##### अनन्तब्रह्मरुद्रादेर्नास्याः शक्तिकलाऽपि हि। 
##### तेषां दुरत्ययाऽप्येषा विना विष्णुप्रसादतः ॥
इति च व्यासयोगे। 
तर्हि न कथञ्चिदत्येतुं शक्यते इत्यात आह - **मामेवेति**। 
अन्यत्सर्वं परित्यज्य मामेव ये `प्रपद्यन्ते` गुर्वादिवन्दनं च मय्येव समर्पयन्ति स एव च 
तत्र स्थित्वा  गुर्वादिर्भवतीत्यादि पश्यन्ति । आह च नारदीये  
##### मत्सम्पत्त्या तु गुर्वादीन् भजन्ते मध्यमा नराः । 
##### मदुपाधितया तांश्च सर्वभूतानि चोत्तमाः ॥
इति । 
##### आचार्यचैत्यवपुषा स्वगतिं व्यनङ्क्षि 
इति च  ॥७.१४॥  

तर्हि सर्वेऽपि किमिति नात्याययन्नित्यत आह **न मामिति** । दुष्कृतित्वान्मूढाः अत एव 
नराधमाः।  अपहृतज्ञानत्वाच्च मूढाः अत एवासुरं भावमाश्रिताः। स च वक्ष्यते 
**प्रवृत्तिं निवृत्तिं च** 16।7 इत्यादिना। अपहारोऽभिभवः। उक्तं चैतद्व्यासयोगे 
##### ज्ञानं स्वभावो जीवानां मायया ह्यधिभूयते 
इति। असुषु रता असुराः तच्चोक्तं नारदीये 
##### ज्ञानप्रधाना देवास्तु असुरास्तु रता असौ 
इति। ॥७.१५॥  ॥७.१६ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

ननु ब्रह्मादिदेहेन्द्रियादि- दृष्टान्तेन देहादित्वहेतुना भगवान्‌ गुणमयदेह
इति धीः कथं मोहः ॥ बाधकाभावात्‌ । ज्ञानिनां धीर्बाधिकेति चेत्‌ ।
बहुतरपामरधीविरोधेन तस्या एवाल्पीयस्या अयथार्थत्वोपपत्तेः । न च तेषामेव
कालान्तरे बाधधीः सेत्स्यतीति शंक्यम्‌ । 
अनादिकालेऽप्यजातस्योत्तरत्राप्यसंभवादित्यतो 
यथावज्ज्ञानाभावविपरीतज्ञानयोर्गुणाभिमानिनी 
दुर्गैव कारणम्‌ । देहत्वाद्यनुमानं तु निमित्तमात्रमिति भावेनाह ॥   
**दैवीति** । सृष्ट्यादिरूपक्रीडादिगुणविशिषष्टस्य देवस्येयं `दैवी` । देवसम्बन्धिनी ।
को देव इत्यतो दैवीत्युक्तं विवृणोति ॥  
**ममेति** । मदीया ममातिप्रियेतियावत्‌ । `एषा` प्रमाणप्रमिता `गुणमयी` सत्त्वादिगुणात्मिका
गुणाभिमानिनीति यावत्‌ । `माया` दुर्गा मोहिकेति शेषः । कालान्तरे तत्कृतो
मोहो निवर्ततामित्यत आह ॥  
**दुरत्ययेति** । अत्येतुमशक्या तत्कृतं मोहं
कोऽपि नात्येतुं शक्नोतीत्यर्थः । अतो न कस्यापि बाधकप्रत्ययो भवतीति
भावः । मम मायेत्येव पूर्तौ दैवीत्युक्तिः मदीयतामात्रेण कथं `दुरत्यये`त्यतः
सृष्टिस्थितिलयादिगुणविशिष्टतयातिसमर्थ(स्य मे अति) मदतिप्रियत्वेन तस्या
अप्यतिशयशक्तित्वादिति ज्ञापयितुम्‌ । गुणमयौत्युतक्तिस्तु 
गुणाभिमानित्वात्तमोगुणेनैवंविधं मोहं जनयतीति सूचयितुमिति ज्ञेयम्‌ ।   

ननु यदि न केवलमनुमानम्‌ । किंतु भगवतोपोद्बलिता `माया` मोहहेतुः तर्हिं न
कथंचिदत्येतुं शक्येति कस्यापि ज्ञानं न स्यादित्यत आह ॥ **मामिति** ।
`एव`शब्दोऽत्र भगवत्प्रतिपत्तावित्थंभावसूचकः । 
अन्यत्परित्यञ्यगुर्वादिवन्दनादिकमपि भगवद्भक्तत्वनैव कुर्वन्तो 
`मां ये प्रपद्यन्ते` शरणं पराप्नुवन्ति
ते `एतां मायां` मायाकृतमोहं `तरन्ति` । अतिक्रामन्तीत्यर्थः । ॥७.१४॥  


ननु यदि त्वत्प्रतिपत्तिर्मायातरणोपायस्तर्हि त्वां प्रपद्य सर्वे किमिति 
मायां नात्यायन्नित्यत आह ॥ **न मामिति** । `दुष्कृतिनः` पापशीलाः 
अत एव `मूढाः` विवेकहीनाः अत एव `नराधमाः` `मायया` (हरोच्छया स्वभावेन च)
अभिभूताधिष्ठान- याथात्म्यज्ञानाः अतश्च `मूढाः` मिथ्याज्ञानिनः अत एव `आसुरं` 
भावमासुरत्वमाश्रिताः । अतो `मां न प्रतिपद्यंते` इति । 
***असुष्विन्द्रियेषु रता - असुराः*** तदीयं भावमाश्रिता इत्यर्थः ॥७.१५॥

{{% /details %}}



{{% details "पद विचार" %}}

- तरण : overcome, cross
- प्रतिपत्ति : perception/knowledge
- अत्ययत : overcome, cross
- प्रपद्यन्ते : 


{{% /details %}}
