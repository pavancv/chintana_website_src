---
title: "श्लोक ७.१३ - ज्ञानविज्ञानयोग"
date: 2023-03-17T23:56:33+05:30
draft: false
book:
    toc_page: true
    next_page: Shloka14
    prev_page: Shloka12
    menu : geeta_menu
---



## श्लोक ७.१३ {class=text-center}

<br/>

{{< shloka  "0"  >}}

त्रिभिर्गुणमयैर्भावैरेभिः सर्वमिदं जगत् ।  
मोहितं नाभिजानाति मामेभ्यः परमव्ययम् ॥७.१३॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तर्हि कथमेवं न ज्ञायते इत्यत आह त्रिभिरिति। तादात्म्यार्थे मयट्। 
तच्चोक्तम्तादात्म्यार्थे विकारार्थे प्राचुर्यार्थे मयट् त्रिधा इति। 
न हि गुणकार्यभूता माया।गुणमयी 7।14 इति च वक्ष्यति। 
सिद्धं च कार्यस्यापि तादात्म्यम्तादात्म्यं कार्यधर्मादेः संयोगो भिन्नवस्तुनोः इत्यादि व्यासयोगे। 
भावैः पदार्थैः। सर्वे भावा दृश्यमाना गुणमया एत एवेति दर्शयति एभिरिति। 
ज्ञानिव्यावृत्त्यर्थंइदं इति। गुणमयदेहादिकं दृष्ट्वेश्वरदेहेऽपि तादृश इति मायामोहित इत्यर्थः। 
जगाद च व्यासयोगेगौणान्ब्रह्मादिदेहादीन्दृष्ट्वा विष्णोरपीदृशः। 
देहादिरिति मन्वानो मोहितोऽज्ञो जनो भृशम् इति। 
एभ्यो गुणमयेभ्यःगुणेभ्यश्च परं 14।19 इति वक्ष्यमाणत्वात्। 
केवलो निर्गुणश्च श्वे.उ.6।11 इत्यादिश्रुतिभ्यश्च त्रैगुण्यवर्जितमिति चोक्तम्। ॥७.१३॥

{{% /details %}}


{{% details "श्रीराघवेन्द्रतीर्थविरचित गीताविवृतिः" %}}

ननु विज्ञानोक्त्युपसंहारपरपूर्वश्लोके सत्त्वादिगुणनिष्पन्नानां सर्वपदार्थानां
भगवानेव कारणं तदाश्रयश्चेत्युक्तम्‌ । तेनैव गुणातीत इति चोक्तप्रायम्‌ ।
तदेतदयुक्तम्‌ । तथात्वेन गुणातीतत्वेन अज्ञायमानत्वस्य सगुणत्वेन
ज्ञायमानत्वस्य च तवायोगादित्यत आह ॥ **त्रिभिरिति** । 
त्रित्वं योग्यतया गुणविशेषणम्‌ । सत्त्वरजस्तमोरूपत्रिगुणमयैः गुणत्रयात्मकैरित्यर्थः ।
तादात्म्यार्थोऽयं मयट्‌ । `भावैः` पदार्थैः ।   
उपादानोपादेययोरभेदात्‌ त्रिगुणतत्कार्यरूपैः एभिर्भावैः पदार्थैरित्यर्थः ।  
यद्वा `गुणमयैस्रिभिः` प्रागुक्तरीत्या सात्त्विकादिभेदभिन्नैरेभिः प्रमितैर्भावैः पदार्थैः 
मोहितं सत्‌ इदं ज्ञानिभिन्नं जगदेभ्यो गुणतद्विकारेभ्यः परं व्यतिरिक्तं 
अत एव देहतोऽप्यव्ययं `मां नाभिजानाति` । विपरीतं च जानातीत्यर्थः । 
अत्र `एभि`रिति सर्वपदार्थानां गुणमयत्वप्रदर्शनाय प्रमितसर्वपरामर्शित्वात्तस्य । 
न च भगवद्विषय (क)सगुणत्वादिमोहस्य कथं गुणमयात्मकाः पदार्थाः कारणम्‌ । 
येन `गुणमयैर्भावैः` `मोहित`मित्युक्तिर्युक्ता स्यादिति शंक्यम्‌ ।  
लोके गुणमयदेहादिकं दृष्ट्वा ईश्वरदेहादिरप्येतादृशः देहत्वादिति हेतुना 
गुणमयमिति मोहितमिति तात्पर्यात्‌ । ज्ञानिनो यथावत्तया जानन्तीति 
तद्व्यावृत्तर्थमिदमिति `जगत्` विशेषणम्‌। 
उपायाभावादज्ञजनस्य गुणातीतत्वेन भगवतोऽनुपलम्भः ।
देहादित्वानुमानाभासेन सगुणतया विपरीतोपलम्भश्चेत्युक्तं भवति ॥७.१३॥

{{% /details %}}



{{% details "पद विचार" %}}

- प्रमित : known, measured, understood
- उपादान : Offering/Present, 
- उपादेय : acceptable

{{% /details %}}
