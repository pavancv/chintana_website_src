---
title: "श्लोक ७.१० - ज्ञानविज्ञानयोग"
date: 2023-03-17T23:56:10+05:30
draft: false
book:
    toc_page: true
    next_page: Shloka11
    prev_page: Shloka9
    menu : geeta_menu
---



## श्लोक ७.१० {class=text-center}

<br/>

{{< shloka  "0"  >}}

बीजं मां सर्वभूतानां विद्धि पार्थ सनातनम्।  
बुद्धिर्बुद्धिमतामस्मि तेजस्तेजस्विनामहम् ॥७.१०॥

{{< /shloka >}}

---

{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

Refer to ७.८

{{% /details %}}


{{% details "श्रीराघवेन्द्रतीर्थविरचित गीताविवृत्तिः " %}}

`सर्वभूतानां बीजं` व्यंजकत्वाद्बीजमिव बीजं `मां विद्धि` न
परिणामिकारणम्‌ । `बुद्धिमतां` ज्ञानिनां या बुद्धिः 
साऽप्यहमस्मि । 
बुद्धिमद्धर्मेषु सारत्वे बुद्धित्वे बुद्धिमद्धर्मत्वे 
नियामकोऽहमिति बुद्धिरहमस्मीत्युच्यते । 
एवं `तेज` इत्यपि ध्येयम्‌ । अप्‌शशिसूर्यादेरवधितयोक्तस्य 
सर्वस्योक्तदिशा रसादेरिवेशायत्तत्वाविशेषेऽपि 
रसोऽहमस्मीत्यादिरूपेण निष्कृष्योक्तिः   
*लोके कुविन्दादिः पटादिद्रव्येष्वेव व्यापारवाननुभूयते ।* 
*न तु तदीयगन्धरसादिगुणेषु तन्निष्ठगन्धत्वादिधर्मेषु च* 
*पृथग्व्यापारवान्‌ ।  किंतु पटादिजन्मानुषंगिकजन्मान एव ते* 
*न* तथा भगवान्‌ । अपि तु अबादिधर्मेषु रसादिषु तद्धर्मेषु 
रसत्वादिषु पृथक्‌ प्रयत्नवान्‌ । 
न त्वबादिनियमानुषंगिकसत्तादिका इति दर्शयितुं 
अबादिभोगादप्यतिशयेन रसादिभोगः परमेश्वरस्ये'ति दर्शयितुं च ।  
किंच रसादयो ह्यत्र हरेरुपासने प्रतिमात्वेन विवक्षिताः 
रसोऽहमस्मीत्युपासीतेत्यादिरूपेण प्रतिमायां चाभेदोक्तिः 
**नाम ब्रह्मोत्युपासीत**(छां. ७-१-५) इत्यादौ प्रसिद्धा । 
तथा चाबादिषु भगवदुपासनापेक्षया
रसादिषु तदुपास्तेरतिशयाच्च विशिष्योक्तिः । अपि च ज्ञानार्थिनो हि
रसाद्यभिमानिदेहेषु भगवान्सर्वत्र तिष्ठति । 
अबादिमानिनस्तु तत्पार्षदा इत्युपासते । ततोऽपि विशिष्योक्तिः ।   

यद्वा   
##### सर्वत्र विष्णोरुत्कर्षज्ञानं ज्ञानमितीर्यते ।  
##### तद्विशेषपरिज्ञानं विज्ञानमिति गीयते ॥   
इति स्मृत्या सर्वत्र सामान्यतो विष्णोरत्कर्षज्ञानं ज्ञानपदेन 
विवक्षितम्‌ । `अपरेयं` इत्यादिनोक्तदिशा 
जडप्रकृतिब्रह्मादिजीवाश्चावराः आसुरजना अवरतराः
श्रीर्मुक्तजनाश्च पराः । तत्रापि श्रीर्मुख्यपरा । 
कदाऽपि दुःखासंबंधात्‌ । मुक्तास्तु पराभासाः 
कदाचिद्‌दुःखसंबंधात्‌ । ते सर्वे हर्यधीनाः । 
हरिस्तु परतरः । अत्र *तरशब्दस्तमबर्थश्च* भवति । 
हरेरन्यस्य परतमस्याभावादयमेव परतम इति वक्तव्यत्वात्‌ । 
परत्वेनोक्तश्रीमुक्तानां हरेश्च मध्ये कस्यचित्परतरस्याभावेनायमेव 
परतरश्चेति वाच्यत्वात्‌ । हरिरेव परतरः
परतमश्च ततोऽन्यत्परतरं परतमं वा किंचिन्नास्ति ‌। 
न च मुक्ताः पराः श्रीः परतरेति शंक्यम् । 
`मुक्तस्तु स्यात्पराभास` इति तात्पर्योक्त्या तेषां 
परत्वाभावात् । `अभ वादंतरान्यस्य त्विहैकार्थौ तरप्तमौ` 
इति स्मृतेश्चेत्येवं परापरत्वविवेचनपूर्वं हरेःसर्वोत्तमत्वं 
*ज्ञानं तेऽहं सविज्ञानं* इति प्रतिज्ञातं ज्ञानं विज्ञानं च
द्वयमपि `भूमि` इत्यादिश्लोकचतुष्टयेनोक्तम् । तद्विज्ञानमेव 
सर्वस्य तदधीनत्वप्रदर्शनेनाह ॥ **रस इत्यदिना** । अत्र 
रसादिशब्दास्तद्भोक्तृत्वतन्नियंतृत्वहेतुना भगवन्नमानः । तथाहि
अप्स्वित्यादिसप्तम्योऽधिकरणसप्तम्यः । 
अप्सु स्थित्वा रसमाददामीति तं
प्रेरयामि चेति रसनामाऽहमस्मि । 
शशिसूर्ययोः स्थित्वा स्वयं प्रभासमानत्वात्‌
प्रभाहमस्मि । सर्वदेवेषु स्थित्वा स्वात्मानं प्रणौति 
स्तावकं प्रेरयति इति प्रणवनामाऽस्मि । 
खे स्थित्वा शब्दं प्रेरयतीति शब्दनामास्मि । स्वयं पुण्यः
पुण्यगंधः सन्पृथिव्यां स्थित्वा सुरभ्यसुरभितया गंधं प्रेरयतीति 
गंधनामा ।
विभावसावग्नौ स्थित्वा तेजःप्रेरकत्वात्तेजोनामा । भूतेषु
जीवनदत्वाज्जीवननामा। तपस्विषु स्थित्वा तपः कुरुते तपः 
प्रेरयति चेति तपोनामा । बीजप्रेरकत्वाद्बीजनामा । बुद्धिमताम्‌ ।
सप्तम्यर्थे षष्ठी । 
बुद्धिमत्सु स्थित्वा बोद्धृत्वाद् 
बुद्धिप्रेरकत्वाद् बुद्धिनामा।  
तेजस्विषु स्थित्वा तेजः प्रेरयतीति
तेजोनामा । अबादिसर्ववस्तूनां रसगंधप्रभादिधर्मान्व्यवस्थया 
ददातीति रसादिनामा (हं) हरिरित्यर्थः ॥७.१०॥

{{% /details %}}



{{% details "पद विचार" %}}


{{% /details %}}
