---
title: "श्लोक ७.१९ - ज्ञानविज्ञानयोग"
date: 2023-03-17T23:56:45+05:30
draft: false
book:
    toc_page: true
    next_page: Shloka20
    prev_page: Shloka18
    menu : geeta_menu
---



## श्लोक ७.१९ {class=text-center}

<br/>

{{< shloka  "0"  >}}

बहूनां जन्मनामन्ते ज्ञानवान्मां प्रपद्यते ।  
वासुदेवः सर्वमिति स महात्मा सुदुर्लभः ॥७.१९॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

बहूनां जन्मनामन्ते ज्ञानवान्भवति। 
तच्चोक्तं ब्राह्म बहुभिर्जन्मभिर्ज्ञात्वा ततो मां प्रतिपद्यते इति। ॥७.१९॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

एवंविधज्ञानी `दुर्लभ` इत्याह ॥। **बहूनामिति** । बहूनां जन्मनामंते ।
`वासुदेवः सर्वं` सर्वं वासुदेवाधीनसत्तादिमदिति `ज्ञानवान्`‌ । 
सर्वं संपूर्ण वस्तु `वासुदेव` एवेति ज्ञानवानिति वाऽर्थः । 
एतेन भगवज्ज्ञानिनामेव मोक्ष इति कुत इति शंका निरस्ता । 
भगवत एव पूर्णत्वेन ज्ञानादिदानसमर्थत्वादिति । 
स मां प्रपद्यते । स महात्मा तादृशज्ञानवान्सुदुर्लभः । 
एतेन वासुदेवज्ञानेन यदि मोक्षस्तर्हि सर्वेषां स स्यादिति शंका निरस्ता । 
वासुदेवज्ञानेन मोक्षसत्त्वेऽपि न तज्ज्ञानिनः सर्वे । 
अतो न सर्वेषां मोक्ष इति तात्पर्यात्‌ ॥७.१९॥

{{% /details %}}



{{% details "पद विचार" %}}


{{% /details %}}
