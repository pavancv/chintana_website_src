---
title: "श्लोक ७.२४ - ज्ञानविज्ञानयोग"
date: 2023-03-17T23:56:56+05:30
draft: false
book:
    toc_page: true
    next_page: Shloka25
    prev_page: Shloka23
    menu : geeta_menu
---



## श्लोक ७.२४ {class=text-center}

<br/>

{{< shloka  "0"  >}}

अव्यक्तं व्यक्तिमापन्नं मन्यन्ते मामबुद्धयः।  
परं भावमजानन्तो ममाव्ययमनुत्तमम् ॥७.२४॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

को विशेषस्तवान्येभ्यः इत्यत आह अव्यक्तमिति। कार्यदेहादिवर्जितम्। 
तद्वानिव प्रतीयस इत्यत आह व्यक्तिमापन्नमिति। कार्यदेहाद्यापन्नम्। 
तच्चोक्तम् `सदसतः परम् न तस्य कार्यम् अपाणिपादः` श्वे.उ.3।19 
आनन्ददेहं पुरुषं मन्यन्ते गौणदैहिकम् इत्यादौ। भावं याथार्थ्यम्। 
तथाऽब्रवीत् याथातथ्यमजानन्तः परं तस्य विमोहिताः इत्यादि। ॥७.२४॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

ननु को विशेषस्तवान्येभ्यो ब्रह्मादिभ्यः येन त्वां 
प्राप्तानामनंतफलम्‌ ।
देवान्प्राप्तानामंतवत्फलमित्यत आह ॥ 
**अव्यक्तमिति** । `अबुद्धयो`ऽज्ञानिनः
परमितरविलक्षणं `अनुत्तमं` उत्तमरहितं 
`अव्ययं` मम भावं प्रमाणाव्यभिचरितत्वरूपं याथार्थ्यमजानंतः । 
`अव्यक्तं` कार्यदेहादिहीनं मां
`व्यक्तिमापन्नं` कार्यदेहादियुत्तं मन्यंते । 
कार्यदेहादिराहित्यं तद्युक्तान्यदेवेभ्यो मम विशेष इति भावः । 
यद्वा यथादेवयाजिनो मद्याजिनश्च त्रैविद्याः 
भागवताश्च वर्तंत तथा मद्द्वेषिणश्च केचन संतीत्याह ॥ 
**अव्यक्तमिति** । सर्वात्मनाऽज्ञेयत्वहेतुना अव्यक्तपदार्थं 
मामीश्वरं व्यक्तिं सर्वात्मना ज्ञेयत्वमापन्नं
प्राप्तं जीवमिति यावत्‌ । मम परं भावमजानंतोऽल्पबुद्धयो 
मन्यंते । जीवैक्यं मन्यंत इत्यर्थः ।   

यद्वा *मयि सर्वमिदं प्रोतं* इत्यादावुक्तदिशा
प्रेरकत्वादिमहामहिमवांश्चेद्भवान्‌ तत्कथं भवतः 
केचिज्जीवाभेदं मन्यंत इत्यत
आह ॥ **अव्यक्तमिति** । प्रागुक्तदिशाऽव्यक्तं 
मामीश्वरं व्यक्तिमापन्नं जीवं
जीवाभेदेन मां मन्यंते ये ते मम परं भावमजानंतो
अल्पबुद्धयस्तमोयोग्या इत्यर्थः ।। २४॥।


{{% /details %}}



{{% details "पद विचार" %}}


{{% /details %}}
