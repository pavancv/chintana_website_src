---
title: "श्लोक ७.२५ - ज्ञानविज्ञानयोग"
date: 2023-03-17T23:56:57+05:30
draft: false
book:
    toc_page: true
    next_page: Shloka26
    prev_page: Shloka24
    menu : geeta_menu
---



## श्लोक ७.२५ {class=text-center}

<br/>

{{< shloka  "0"  >}}

नाहं प्रकाशः सर्वस्य योगमायासमावृतः।  
मूढोऽयं नाभिजानाति लोको मामजमव्ययम् ॥७.२५॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

अज्ञानं च मदिच्छयेत्याह नाहमिति। योगेन सामर्थ्योपायेन 
मायया च।  मयैव मूढो नाभिजानाति। तथाहि पाद्मे आत्मनः 
प्रावृतिं चैव लोकचित्तस्य बन्धनम्। 
स्वसामर्थ्येन देव्या च कुरुते स महेश्वरः इति च। ॥७.२५॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

ननु तेषां त्वद्विषयविपरीतज्ञानकृतनिंदया तव खेदोऽस्ति 
किमित्यतः परं भावमजानंतोऽन्यथा मन्यंत 
इत्युक्तविपरीतज्ञानहेतुभूतमज्ञानं न स्वतंत्रम्‌। 
किंतु मदायत्तमेव। अतः कुतो मम खेद इति भावेनास्य
स्वाधीनतामाह ॥ **नाहमिति** । योगेन सामर्थ्यलक्षणोपायेन 
मायया देव्या च । योगसहिता माया `योगमायेति` विग्रहः । 
`समावृतो`ऽहं न सर्वस्य प्रकाशः । 
कर्मणि घञ्‌। प्रकाशविषयो न भवामि । अतो मयैव मूढोऽयं 
लोको मामजमव्ययं जन्मव्ययहीनं नाभिजानातीति ॥७.२५॥

{{% /details %}}



{{% details "पद विचार" %}}


{{% /details %}}
