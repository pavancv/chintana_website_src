---
title: "श्लोक ७.१- ज्ञानविज्ञानयोग"
date: 2023-03-17T23:55:50+05:30
draft: false
book:
    toc_page: true
    next_page: Shloka2
    prev_page: ../chapter7
    menu : geeta_menu
---



## श्लोक ७.१ {class=text-center}

<br/>

{{< shloka  "0"  >}}

**श्री भगवानुवाच**  
मय्यासक्तमनाः पार्थ योगं युञ्जन्मदाश्रयः ।   
असंशयं समग्रं मां यथा ज्ञास्यसि तच्छृणु ॥७.१॥


{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

ॐ श्रीमद्वरदराजाय नमः ॐ ।  
साधनं प्राधान्येनोक्तमतीतैरध्यायैः उत्तरैरस्तु षड्भिर्भगवन्माहात्म्यं प्राधान्येनाह मयीति। 
आसक्तमना अतीव स्नेहयुक्तमनाः। मदाश्रयः भगवानेव सर्वं मया कारयति स एव 
मे शरणम् तस्मिन्नेवाहं स्थित इति स्थितः। असंशयं समग्रमिति क्रियाविशेषणम्।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}


ॐ । **बुद्धिर्योगे श्रृण्विति** (२-३९) भगवज्ज्ञानोपायं
प्रतिज्ञाय कामादिवर्जनयुक्तनिवृत्तकर्मानुष्ठानरूपकर्मयोगं ज्ञानस्य
बहिरंगोपायमापंचमाध्यायांतं ज्ञानांतरंगसाधनं ध्यानरूपं योगं च षष्ठे
निरूप्याधुना पूर्वोक्तं ध्यानं भक्तिपूर्वकमेवानुष्ठितं ज्ञानसाधनम्‌ । 
न चैद्यादेरिवद्वेषपूर्वकम्‌ । अतो भक्त्यर्थं भगवन्माहात्म्यं `मयि`
इत्यादिनाऽध्यायषद्‌केनोच्यते । `न त्वेवाहं` (२-१२) इत्यादिना
पूर्वषट्के(ऽपि) भगवन्माहात्म्योक्तावपि साधनस्यैव प्राचुर्येणोक्तिः । 
उत्तरषट्के क्वचित्‌ क्कचित्साधनस्योक्तावपि प्राचुर्येणैव भगवन्महिम्नो वर्णनान्न
पूर्वोत्तरषट्कयोः सांकर्यम्‌ । तयोः पौर्वापर्यबीजं तु यदर्थं साधनं निरूपितं
तज्ज्ञानाय ज्ञातव्यमाहात्म्यनिरूपणात् 
कार्यकारणभावरूपम्‌ । 
`योगं युंजन्समग्रं मां यथा ज्ञास्यसि तच्छुणु` इति प्रतिज्ञान्तरकरणादेव व्यक्तमिति
श्रोतारमभिमुखीकुर्वन्भगवन्माहात्म्यं वक्तुं प्रतिजानीते ॥ **मयीति** ।   
`मयि` श्रीकृष्णे `आ` अत्यंतं `सक्तमनाः` अतीवस्नेहयुक्तमनाः 
`योगं` द्विरूपं ज्ञानोपायं `युंजन्` अनुतिष्ठन् 
`मदाश्रयः` भगवानेव मया सर्वं कारयति स एव मे शरणं
तस्मिन्नेवाहं स्थित इति जानन्नित्यर्थः । `असंशयं` समग्रमिति क्रियाविशेषणम्‌ । 
तव `असंशयं समग्रं` च यथा भवति तथा मां यथा येन
प्रकारेण ज्ञास्यसि `तच्छृणु` तत्प्रकारकमज्ज्ञानजनकवचनं श्रुत्वा तत्र
निष्ठां कुर्वित्यर्थः । तदित्यस्य तथेति वाऽर्थः ॥। १ ॥


{{% /details %}}



{{% details "पद विचार" %}}

- सांकर्यम्‌ :

{{% /details %}}
