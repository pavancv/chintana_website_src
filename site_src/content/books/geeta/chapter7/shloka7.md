---
title: "श्लोक ७.७ ज्ञानविज्ञानयोग"
date: 2023-03-17T23:56:03+05:30
draft: false
book:
    toc_page: true
    next_page: Shloka8
    prev_page: Shloka6
    menu : geeta_menu
---



## श्लोक ७.७ {class=text-center}

<br/>

{{< shloka  "0"  >}}

मत्तः परतरं नान्यत्किञ्चिदस्ति धनञ्जय ।  
मयि सर्वमिदं प्रोतं सूत्रे मणिगणा इव ॥७.७॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

अहमेव परतरः मत्तोऽन्यत्परतरं न किञ्चिदपि।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

ननु परावरप्रकृत्यौः स्वाधीनत्वोक्त्येव स्वस्यावरत्वस्य परत्वस्य 
चायोगात्‌ (अवरत्वस्य बाधादुत्तरवाक्यविरोधायोगात्‌) 
परतरत्वशब्दितं सर्वोत्तमत्वं तव
प्राप्तमित्यस्तु जगत्पितृत्वम्‌ । 
तद्वत्सर्वोत्तमांतरस्यापि जगत्पितृत्वाद्युपपत्तेः
कथमहमेव कृत्स्नरयेत्याद्युक्तिरुपपद्यत इत्यत आह ॥ 
**मत्त इति** ॥ मत्तोऽन्यत्परतरशब्दितं सर्वोत्तमं किंचित्नास्ति । 
येनाहमेवेत्युक्तिरयुक्ता स्यात्‌।  
यद्वा अन्यत्परतरं नेत्युक्तचा अर्थात्‌ तात्पर्यगत्या लब्धमहमेव 
परतर इत्यादौ योजयित्वा पश्चान्मत्त इत्यादि योज्यम्‌ । 
तथा चावतारिकायां उक्तदिशा
लब्धस्यापि परतरत्वस्यात्रोक्तिः अपरतत्त्वं यथा 
भूम्यादिभेदेनानेकविधं यथा
चापरतत्त्वं श्रीदेवीमुक्तभेदेनानेकं तथा 
परतरमप्यनेकविधमुतैकमेवेति
जिज्ञासायामहमेक एवेति ज्ञापयितुमिति ध्ये (ज्ञे) यम्‌ । 
न केवलं जगतः प्रभवप्रलयौ मदधौनौ । 
किंतु स्थितिरपि मदधीनेत्याह ॥ **मयीति** ॥ इदं सर्व
प्रकृत्यादिजगत्‌ ॥७.७॥


{{% /details %}}



{{% details "पद विचार" %}}


{{% /details %}}
