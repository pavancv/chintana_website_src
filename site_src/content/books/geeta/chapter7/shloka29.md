---
title: "श्लोक ७.२९ - ज्ञानविज्ञानयोग"
date: 2023-03-17T23:57:06+05:30
draft: false
book:
    toc_page: true
    next_page: Shloka30
    prev_page: Shloka28
    menu : geeta_menu
---



## श्लोक ७.२९ {class=text-center}

<br/>

{{< shloka  "0"  >}}

जरामरणमोक्षाय मामाश्रित्य यतन्ति ये।  
ते ब्रह्म तद्विदुः कृत्स्नमध्यात्मं कर्म चाखिलम् ॥७.२९॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

जरामरणमोक्षाय इत्यन्यकामव्यावृत्त्यर्थं मोक्षे 
सक्तिस्तुत्यर्थ वा न विधिःमुमुक्षोरमुमुक्षुस्तु वरो 
ह्येकान्तभक्तिभाक् इति इतरस्तुतेर्नारदीये। नात्यन्तिकमिति 
च।देवानां गुणलिङ्गानामानुश्राविककर्मणाम्। सत्त्व एवैकमनसो 
वृत्तिः स्वाभाविकी तु या। अनिमित्ता भगवति भक्तिः 
सिद्धेर्गरीयसी। जरयत्याशु या कोशं निगीर्णमनलो यथा 3।25।3233 
इति लक्षणाच्च भागवते। आह चसर्वे वेदास्तु देवार्था देवा 
नारायणार्थकाः। नारायणस्तु मोक्षार्थो मोक्षो नान्यार्थ 
इष्यते। एवं मध्यमभक्तानामेकान्तानां न कस्यचित्। अर्थे 
नारायणो देवः सर्वमन्यत्तदर्थकम् इति गीताकल्पे। त एव च विदुः। 
यमेवैष वृणुते कठो.2।22मुंडो.2।3 इति श्रुतेः। ॥७.२९॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

भगवद्भजने किं फलं भवतीत्यतः प्रागुक्तभजनानुवादेन तस्य
ब्रह्मज्ञानरूपं फलमाह ॥ **जरेति** । 
ये साधुप्रकृतयः `जरामरणमोक्षाय`
लक्षणया स्वर्गादिकामनिवृत्तये मामाश्रित्य यतंति (यतंते) भजंत 
इत्यनुवादः। ते तद् ब्रह्म विदुः कृत्स्नमध्यात्मं विदुः 
जानंति । अखिलं कर्म च विदुः ।
जरामरणमोक्षायेत्येतत्‌ मोक्षसक्तिरन्यासक्तितः प्रशस्तेति 
मोक्षासक्तिस्तुत्यर्थं वा । 
प्रागुक्तदिशाऽन्यकामनिवृत्त्यर्थं वा । न सर्वथा 
तदुद्देशेन भजनविधिः। एकांतभक्तानां मोक्षापेक्षाऽभावात्‌ ।  
*मामेव ये प्रपद्यंते मायामेतां तरंति* इति  
भगवद्भजनफलस्योक्तावपीह तदुक्तिः भगवद्भजनमेव ज्ञानद्वारा
मायातरणोपायो नान्य इति ज्ञापनायेति ॥७.२९॥


{{% /details %}}



{{% details "पद विचार" %}}


{{% /details %}}
