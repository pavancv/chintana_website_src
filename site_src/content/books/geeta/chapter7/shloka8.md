---
title: "श्लोक ७.८ - ज्ञानविज्ञानयोग"
date: 2023-03-17T23:56:05+05:30
draft: false
book:
    toc_page: true
    next_page: Shloka9
    prev_page: Shloka7
    menu : geeta_menu
---



## श्लोक ७.८ {class=text-center}

<br/>

{{< shloka  "0"  >}}

रसोऽहमप्सु कौन्तेय प्रभास्मि शशिसूर्ययोः ।  
प्रणवः सर्ववेदेषु शब्दः खे पौरुषं नृषु ॥७.८॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

इदं ज्ञानम्। 
रसोऽहमित्यादिविज्ञानम्। अबादयोऽपि तत एव। 
तथापि रसादिस्वभावाना सागणां च स्वभावत्वे सारत्वे च 
विशेषतोऽपि स एव नियमाकः न त्वबादिनियमानुबद्धो 
रसादिस्तत्सारत्वादिश्चेति दर्शयति अप्सु रस इत्यादिविशेषशब्दैः। 
भोगश्च विशेषतो रसादेरिति च उपासनार्थं च। 
उक्तं च  गीताकल्पे -   
##### रसादीनां रसादित्वे स्वभावत्वे तथैव च । 
##### सारत्वे  सर्वधर्मेषु विशेषेणापि कारणम् । 
##### सारभोक्ता च सर्वत्र यतोऽतो जगदीश्वरः । 
##### रसादिमानिनां देहे स सर्वत्र व्यवस्थितः । 
##### अबादयः पार्षदाश्च ध्येयः स ज्ञानिनां हरिः। 
##### रसादिसम्पत्त्या अन्येषां वासुदेवो जगत्पतिः ॥   
इति।  
##### स्वभावो जीव एव च।  
##### सर्वस्वभावो नियतस्तेनैव किमुतापरम् ॥   

#####  न तदस्ति विना यत्स्यान्मया भूतं चराचरम् ॥  
इति च । 
धर्माविरुद्धः, कामरागविवर्जितम्, इत्याद्युपासनार्थम्। 
उक्तं च  गीताकल्पे -  
धर्मारुविद्धकामेऽसावुपास्यः काममिच्छता। 
विहीने  कामरागादेर्बले च बलमिच्छता। 
ध्यातस्तत्र त्वनिच्छद्भिर्ज्ञानमेव  ददाति च इत्यादि पुण्यो गन्ध 
इति भोगापेक्षया। 
तथा हि श्रुतिः पुण्यमेवामुं गच्छति न ह वै देवान् पापं गच्छति 
बृ.उ.1।5।20 ऋतं 
पिबन्तौ सुकृतस्य लोके कठो.3।1 इत्यादिका। ऋतं च पुण्यम्।
ऋतं सत्यं  तथा धर्मः सुकृतं चाभिधीयते इत्यभिधानात्। 
ऋतं तु मानसो धर्मः सत्यं  स्यात्सम्प्रयोगगः इति च। 
नच अनश्नन्नन्यो अभिचाकशीति श्वे.उ.4।6 
मुं.3।1।1ऋक्2।3।17।5 
अन्यो निरन्नोऽपि बलेन भूयान् इत्यादिविरोधि 
स्थूलानशनोक्तेः। 
आह च सूक्ष्माशनम्। प्रविविक्ताहारतर इवैव 
भवत्यस्माच्छारीरारादात्मनः। 
न चात्र जीव उच्यते शारीरादात्मन इति भेदाभिधानात्। 
स्वप्नादिश्च शारीर एवशारीरस्तु त्रिधा भिन्नो 
जाग्रदादिष्ववस्थितेः इति वचनाद्गारुडे। 
अस्मादिति  त्वीश्वरव्यावृत्त्यर्थम्।शारीरौ तावुभौ 
ज्ञेयौजीवश्चेश्वरसंज्ञितः। 
अनादिबन्धनस्त्वेको नित्यमुक्तस्तथाऽपरः इति 
वचनान्नारदीये भेदश्रुतेश्च। 
सति गत्यन्तरे पुरुषभेद एव कल्प्यो नत्ववस्थाभेदः। 
आह च प्रविविक्तभुग्यतो ह्यस्माच्छारीरात्पुरुषोत्तमः। 
अतोऽभोक्ता च भोक्ता च स्थूलाभोगात्स एव तु इति गीताकल्पे। 
न त्वहं तेष्विति तदनाधारत्वमुच्यते। 
उक्तं च तदाश्रितं जगत्सर्वं नासौ कुत्रचिदाश्रितः इति गीताकल्पे।

॥ ७.८, ७.९, ७.१०, ७.१२ ॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

**ज्ञनं तेऽहं** इति ज्ञानपदेन प्रतिज्ञातं ज्ञातव्यं **भूमिराप** 
इत्यादिश्लोकचतुष्टयेनोक्वाऽधुना विज्ञानपदेन प्राक्‌ प्रतिज्ञातं 
विशेषेण ज्ञातव्यं  हरेरलौकिकमाहात्यमाह ॥ 
**रस इति** । 
`अप्सु` सारभूतो यो `रसः` तस्य 
अपामनागन्तुकधर्मस्वभावत्वे अब्धर्मेषु संख्यादिषु सारत्वे 
रसत्वे विशेषतो हरेः कारणत्वात्तद्भोक्तृत्वादच्च 
रसोऽहमित्यभेदोक्तिः । `शशिसूर्ययोर्या` प्रभा तस्याः 
शश्षिसूर्ययोरनागन्तुकधर्मत्वे  चन्द्रसूर्यधर्मेषु सारत्वे 
प्रभात्वे विशेषतः कारणत्वात्प्रभाऽहमस्मीत्यभेदोक्तिः । 
`सर्ववेदेषु` सारभूतो यः `प्रणवः` तस्य वेदसारत्वं प्रणवत्वं 
चेशाघीनमित्यभेदोक्त्तिः । `खे` आकाशे यः `शब्दः` ध्वन्यात्मकः 
तस्याकाशानागंतुकधर्मत्वं  संख्याद्याकाशधर्मेषु सारत्वं शब्दत्वं 
चेशायत्तं तद्भोग्यश्च `शब्द` इति शब्दोऽहमस्मीत्युच्यते । 
नृषु यत्पौरुषं स्रीव्यावृत्तः प्रागल्भ्यविशेषः तस्य 
सत्ताप्रतीतिकारणत्वात् पौरुषमहमस्मि इत्युच्यते ॥ ७.८ ॥

{{% /details %}}



{{% details "पद विचार" %}}


{{% /details %}}
