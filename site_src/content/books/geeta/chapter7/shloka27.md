---
title: "श्लोक ७.२७ - ज्ञानविज्ञानयोग"
date: 2023-03-17T23:57:02+05:30
draft: false
book:
    toc_page: true
    next_page: Shloka28
    prev_page: Shloka26
    menu : geeta_menu
---



## श्लोक ७.२७ {class=text-center}

<br/>

{{< shloka  "0"  >}}

इच्छाद्वेषसमुत्थेन द्वन्द्वमोहेन भारत।  
सर्वभूतानि संमोहं सर्गे यान्ति परन्तप ॥७.२७॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

द्वन्द्वमोहेन सुखदुःखादिविषयमोहेन इच्छाद्वेषयोः प्रवृद्धयोर्न हि किञ्चिज्ज्ञातुं 
शक्यम्। कारणान्तरमेतत्। सर्गे सर्गकाले आरभ्यैव शरीरे हि सतीच्छादयः। 
पूर्वं त्वज्ञानमात्रम्। ॥७.२७॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

पूर्वं *दैवी ह्येषा गुणमयी?* इति   *नाहं प्रकाश?* इति 
च गुणमयी माया भगवांश्च जीवाभेदादिविषयमोहे मुख्यं 
कारणमुक्तम्‌ । इदानीमिच्छाद्वेषप्रवृद्धिजनितसुखदुःखादि 
द्वंद्वविषयमोहोऽप्यवांतरकारणमस्तीत्याह ॥ 
**इच्छेति** । इच्छाद्वेषाभिवृद्धिजातेन द्वंद्वमोहेन । 
द्वंद्वानि सुखदुःखलाभालभादीनि । तद्विषयमोहः । 
दुःखादिर्यथा हेयस्तथा वैषयिकसुखादिरपि हेयः । 
तथाऽप्युपादेयत्वेन तस्य यज्ज्ञानं 
तद्रूपमिथ्याज्ञानेनेत्यर्थः । सर्वभूतानि सर्गे सर्गकाले ।
सर्गकालमारभ्यैवेति यावत् । संमोहं 
भगवद्विषयजीवाभेदादिमिथ्याज्ञानं यांतीत्यर्थः । 

यद्वा यत्केषांचिदद्वैतज्ञानं मदिच्छाधीनमिति यदुक्तं 
भगवता तदयुक्तम् ।    
*'ऐकात्म्यं केचिदूमुरनैपुणाः । कामक्रोधाभिभूतत्वादहंकारवशं गताः'*  

इत्यादाविच्छाद्वेषादेरेवाद्वैतज्ञानहेतुत्वोक्तेरित्यतः 
तदवांतरकारणम्‌ ।
सर्गात्पूर्वमभावेन सर्गमारभ्यैवोत्पत्तेरिति भावेनाह 
॥ **इच्छेति** । इच्छद्वेषोत्पन्नद्वंद्वमोहेन 
जीवेश्वरौ तद्धर्म भूतानि
सर्वज्ञत्वाल्पज्ञत्वस्वातंत्र्यपारतंत्र्य-
सर्वशक्त्यल्पशक्त्यादिरूपाणि च द्वंद्वानि 
तद्विषयमिथ्याज्ञानेन सर्वभूतानि सर्गकालमारभ्यैव संमोहं 
उक्तद्वंद्वमोहदाढर्यं यांतीति । द्विः संबोधनमादरार्थम्‌ 
॥७.२७॥

{{% /details %}}



{{% details "पद विचार" %}}


{{% /details %}}
