---
title: "श्लोक २.६२ / ६३ - साङ्ययोग"
date: 2022-08-04T20:45:26+05:30
draft: false
book:
    toc_page: true
    next_page: shloka64
    prev_page: shloka61
    menu : geeta_menu
---



## श्लोक २.६२  / ६३ {class=text-center}

<br/>

{{< shloka  "0"  >}}

ध्यायतो विषयान्पुंसः सङ्गस्तेषूपजायते।   
सङ्गात् संजायते कामः कामात्क्रोधोऽभिजायते ॥ २.६२ ॥  

क्रोधाद्भवति संमोहः संमोहात्स्मृतिविभ्रमः।  
स्मृतिभ्रंशाद् बुद्धिनाशो बुद्धिनाशात्प्रणश्यति ॥ २.६३ ॥


{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}


रागादिदोषकारणमाह परिहाराय श्लोकद्वयेन। सम्मोहोऽधर्मेच्छा। तथा हि मोहशब्दार्थ उक्त उपगीतासुमोहसंज्ञितम्। अधर्मलक्षणं च नियतं पापकर्मसु इति। तथाचान्यत्रसम्मोहोऽधर्मकामिता इति। स्मृतिविभ्रमः प्रतिषेधादिस्मृतिनाशः। बुद्धिनाशः सर्वात्मना दोषबुद्धिनाशः। विनश्यति नरकाद्यनर्थं प्राप्नोति। तथा ह्युक्तम् अधर्मकामिनः शास्त्रे विस्मृतिर्जायते यदा। दोषादृष्टेस्तत्कृतेश्च नरकं प्रतिपद्यते।
 ॥ २.६२ ॥ २.६३ ॥


{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

मत्परो युक्त आसीतेति । हरिसर्वोत्तमत्वज्ञानपूर्वं तस्मिन्नेव
मनोयोजनमिंद्रियजयस्य मुख्यं साधनम्‌।  **रागाद्वेषवियुक्तै** रिति
वक्ष्यमाणदिशा रागादिपरिहारोऽप्यपरं साधनम्‌ । तत्र रागादेर्यत्कारणं यच्च
फलं तदुभयज्ञाने सति तत्परित्यागो भवत्यतः तदुपोद्धातत्वेन तदुभयमाह
॥ `ध्यायत इति 'छोकद्वयेन` ।   
तथाऽपि **वीतरागभयक्रोध** इति
रागादिराहित्यं ज्ञानिलक्षणत्वेनोक्तम्‌ । तथाऽपि तस्य तत्सिद्धम्‌ । जिज्ञासुना
च साध्यम्‌ । अतस्तत्परिहाराय तत्कारणफलयोरुक्तिर्नायुक्तेति ज्ञेयम्‌ । विषयान्‌
रूपादीन्‌ हितबुद्ध्या ध्यायतः पुंसः तेषु विषयेषु संग आसक्तिर्भवति । आसक्त्या
च तेषु कामः संजायते अधिको भवति । कामाच्च केनचित्प्रतिहतात्क्रोधो
भवति ॥६२॥  

किंच क्रोधाद्भवति संमोहः अकार्येच्छा, परवित्तापहरणाद्यधर्मे
धर्मबुद्धिरित्यादि मिथ्याज्ञानं वा । संमोहात् उक्तद्विरूपात्‌ स्मृतिविभ्रमः
क्रमात्प्रतिषेधादिस्मृतिनाशः, परवित्तापहरणादेरधर्मत्वाद्यभिधायक-
श्रुत्याद्यर्थस्य पूर्वं स्वयं ज्ञातस्याप्यन्यथा स्मरणं वा । स्मृतिभ्रंशात् बुद्धिनाशः येन पूर्वं निर्णीतदोषबुद्धेः सर्वात्मना नाशो भवति । तन्नाशात्‌ तेन
चाधर्मकरणाच्च प्रणश्यति नरकाद्यनर्थ प्राप्नोति । एतदुक्तं भवति, रागद्वेषयोः
परंपरया नरकाद्यनर्थप्रापिः फलमिति ज्ञानेन तत्परिजिहीर्षायां, विषयध्यारन
परंपरया तत्कारणमिति ज्ञानेन तदकरणाद्रागद्वेषयोरनुत्पाद इति ॥। ६३ ॥

{{% /details %}}

{{% details "पद विचार" %}}


{{% /details %}}
