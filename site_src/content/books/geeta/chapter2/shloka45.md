---
title: "श्लोक २.४५  - साङ्ययोग"
date: 2022-07-31T20:45:26+05:30
draft: false
book:
    toc_page: true
    next_page: shloka46
    prev_page: shloka42
    menu : geeta_menu
---


## श्लोक २.४५ {class=text-center}

<br/>

{{< shloka  "0"  >}}

त्रैगुण्यविषया वेदा निस्त्रैगुण्यो भवार्जुन ।  
निर्द्वन्द्वो नित्यसत्त्वस्थो निर्योगक्षेम आत्मवान् ॥२.४५॥

{{< /shloka >}}

---

{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

तां योगबुद्धिमाह त्रैगुण्यविषया इत्यादिना। 
इतरदपोद्य वेदानां परोक्षार्थत्वात्  
त्रिगुणसम्बन्धिस्वर्गादिप्रतीतितोऽर्थ इव भाति। परोक्षवादो वेदोऽयं इति ह्युक्तम्। 
अतः प्रातीतिकेऽर्थे भ्रान्तिं मा कुर्वित्यर्थः। 
वादो विषयकत्वं च मुखतोवचनं स्मृतम् इत्यभिधानात्। 
न तु वेदपक्षो निषिध्यते। वेदे रामायणे चैव पुराणे भारते तथा। 
आदावन्ते च मध्ये च विष्णुः सर्वत्र गीयते। 
**सर्वे वेदा यत्पदम्** कठो.2।15 वेदोऽखिलो धर्ममूलं स्मृतिशीले च तद्विदाम्। 
**आचारश्चैव साधूनामात्मनो रुचि(नस्तुष्टि)रेव** च मनुः2।16 
**वेदप्रणिहितो धर्मो ह्यधर्मस्तद्विपर्ययः**। भाग.6।1।40 इति वेदानां 
सर्वात्मना विष्णुपरत्वोक्तेस्तद्विहितस्य तद्विरुद्धस्य च धर्माधर्मोक्तेश्च।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}


 **एवं योगे त्विमां श्रृण्वि**ति योगोक्तिं प्रतिज्ञाय तत्रादरजननाय
सार्धश्लोकेन तं प्रशस्य स्वोक्तौ निष्ठाभावे कारणीभूतमतान्तरविधानं च
श्लोकत्रयेण तन्निन्दोक्त्या निरस्येदानीं प्रतिज्ञातं योगं
प्राधान्येनाह ॥ `त्रैगुण्येत्यादिना आषष्ठाध्यायसमाप्ति` । 

**बहूनि मे व्यतीतानि**  इत्यादेः प्रासङ्गिकत्वेनाप्रधानत्वात्‌ । 
त्रयाणां सत्त्वरजस्तमसामिदं त्रैगुण्यम्‌ । 
त्रिगुणसम्बन्धि, **सम्बन्धार्थे विचित्रा हि तद्धितगतिः** इति
वचनात्‌ ष्यङ्‌प्रत्ययः। त्रिगुणजन्यं यत्स्वर्गादि तद्विषयाः आपाततः
स्वर्गादिफलककर्मादिप्रतिपादकाः प्रतीयन्ते वेदाः । 
**वादो विषयकत्वं च मुखतो वचनं तथा** इत्युक्तेः । 
हे अर्जुन, त्वं तु `निस्रैगुण्यः` निष्क्रान्तस्रैगुण्यात्‌
त्रिगुणसम्बन्धिस्वर्गादितो निसरैगुण्यः । त्रैगुण्यबुद्धितो निर्गतो भव। 
आपाततः प्रतीतार्थे भ्रन्तिं मा कार्षीरित्यर्थः । 

यद्वा त्रैगुण्यं त्रिगुणसम्बन्धि स्वर्गाद्यस्यिरफलं संसारबन्धनं वा । 
तदेव विषं  त्रैगुण्यविषं यापयन्ति
अपगमयन्तीति त्रैगुण्यविषयाः ***यातेरन्तर्णीतण्यर्थादातोनुपसर्गे क?*** इति
कः । नित्यपुमर्थहेतुभगवत्स्वरूपविषया इति यावत्‌ । तानाश्रित्येति शेषः ।
निस्रैगुण्यो भव प्राग्वदेवार्थः । वेदतात्पर्यविषयी भूतार्थं बुध्वा
क्षुद्रफलककर्मादिरूपापातप्रतीतार्थे  भ्रन्तिं मा कार्षीरिति भावः । 

किञ्च `निर्द्वन्द्रः` **सुखदुःखे समे कृत्वा** इत्यत्रोक्तदिशा समदुःखसुखादिरिति वा,
सुखदुःखादि प्राप्तावुत्सेकानुत्सेकहीन इति वाऽर्थः । 
नित्यं सत्त्वे साधुगुणोपेते हरौ तिष्टतीति `नित्यसत्त्वस्थः` । 
नित्यं हरिस्मृतिमान्भवेति सर्वत्रान्वेति । कथं 
नित्यं हरिस्मृतिरित्यत `आत्मवान्‌` परमात्मवान्‌ तथा स्मृतिमानिति ।
**ॐ आत्मेति तूपगच्छन्ति ग्राहयन्ति च ॐ** इति (४-१-३) सूत्रोक्तदिशा
मम स्वामी हरिरिति स्मृतिमानिति यावत्‌।  

अप्राप्तप्राप्यिर्योगः , प्राप्तपरिरक्षणं क्षेमः । 
शास्रविरुद्धविषये योगक्षेमाभ्यां निष्क्रान्तो `निर्योगक्षेमः` । 
शास्रविरुद्धविषये योगक्षेमहीनो भवेत्यर्थः । उपलक्षणमेतत्‌ । 
तादृशयोगक्षेमेच्छाहीनोऽपि भवेत्यर्थः । निर्दन्द्वत्वादिविशेषणयुक्तस्य
(युक्तः सन्‌) नित्यपुमर्थहेतुर्भगवानेव वेदतात्पर्यविषयो न काम्यकर्मेति
ज्ञत्वा काम्यकर्मत्यागेन सर्वत्र सन्ततः साधुगुणो हरिः मम स्वामीति
नित्यस्मरणमेव ज्ञानोपायो न त्वैक्यस्मृतिरित्युक्तं भवति  ॥४५॥

{{% /details %}}



{{% details "पद विचार" %}}

- आपाततः : (unexpected) appearance
- निष्क्रान्त : departed
- उपलक्षण : Metaphor

{{% /details %}}
