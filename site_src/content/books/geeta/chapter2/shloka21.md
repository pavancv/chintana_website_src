---
title: "श्लोक २.२१  - साङ्ययोग"
date: 2022-03-15T20:45:57+05:30
draft: false
book:
    toc_page: true
    next_page: shloka22
    prev_page: shloka20
    menu : geeta_menu
---



## श्लोक २.२१ {class=text-center}

<br/>

{{< shloka  "0"  >}}

वेदाविनाशिनं नित्यं य एनमजमव्ययम्।  
कथं स पुरुषः पार्थ कं घातयति हन्ति कम् ॥२.२१॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

अतो य एवं वेद स कथं घातयति हन्ति वा अविनाशिनं नैमित्तिकविनाशरहितम्। नित्यं स्वाभाविकनाशरहितम्। अथवाऽविनाशिनं दोषयोगरहितम्। नित्यं सदाभाविनमिति सर्वत्र विवेकः दोषयुक्तपुरुषादिषु नष्टशब्दप्रयोगात्।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

`य एनं`  इति श्लोके जीवचैतन्यस्य हननं वा हननक्रियायां स्वातन्त्यं
वा मन्यमानो न जानातीत्यत्र जीवचितो बिम्बोपाधिसन्निध्यनाशहेतुक-
नित्यत्वप्रतिबिम्बत्वहेतुकास्वातन्त्यरूपहेतू उक्तौ । यस्तु जीवचितो नित्यत्वं
हरेः स्वातन्त्यं च जानाति स ज्ञानी । स्वातन्त्र्याभिमानाभावात्‌ । हन्ताऽहमिति
वा अस्यायं हन्तेति वा न जानातीत्यज्ञानेऽभिमानाभावोऽपरो हेतुरुच्यते ॥   
**वेदेति** । अविनाशिनं बिम्बनाशादिनिमित्तकनाशहीनम्‌ । मात्रास्पर्शा
इत्यत्रोक्तदिशाऽभिमानकृता एवं रागद्वेषसुखादिदोषाः न तु स्वत इति
स्वतोदोषहीनमिति वा । दुष्टेषु नष्टशब्दप्रयोगान्नाशो अत्र दोषो ध्येयः । नित्यं
स्वाभाविकनाशहीनम्‌ । अजमुत्पत्तिहीनम्‌ । अव्ययं स्वरूपविकारशून्यम्‌ ।
एनं जीवम्‌ | यद्वा अविनाशिनं नित्य स्वरूपतो नाशहीनम्‌ । अजं जन्महीनम्‌
। अव्यवं निर्विकारम्‌ । अत एव सर्वस्वतन्त्रमेनमीश्वरं यो वेद जानाति स
पुरुषो ज्ञानी कथं केन प्रकारेण कं घातयति कं वा हन्ति | घातयाम्येनमिति वा हन्म्येनमिति वा भाव न करोतीत्यर्थः ॥ २१ ॥


{{% /details %}}



{{% details "पद विचार" %}}


{{% /details %}}
