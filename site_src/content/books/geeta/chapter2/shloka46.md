---
title: "श्लोक २.४६  - साङ्ययोग"
date: 2022-07-31T20:45:26+05:30
draft: false
book:
    toc_page: true
    next_page: shloka47
    prev_page: shloka45
    menu : geeta_menu
---



## श्लोक २.४६ {class=text-center}

<br/>

{{< shloka  "0"  >}}


यावानर्थ उदपाने सर्वतः संप्लुतोदके ।  
तावान्सर्वेषु वेदेषु ब्राह्मणस्य विजानतः ॥२.४६॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तथापि काम्यकर्मिणां फलं ज्ञानिनां न भवतीति साम्यमेवेत्यत आह यावानर्थ इति। यथा यावानर्थः प्रयोजनमुदपाने कूपे भवति तावान्सर्वतः सम्प्लुतोदकेऽन्तर्भवत्येव। एवं सर्वेषु वेदेषु यत्फलं तद्विजानतोऽपि ज्ञानिनो ब्राह्मणस्य फलेऽन्तर्भवति। ब्रह्म अणतीति ब्राह्मणोऽपरोक्षज्ञानी। स हि ब्रह्म गच्छति। विजानत इति ज्ञानफलत्वं तस्य दर्शयति।

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

ननु यामिमामिति त्रयेण काम्यकर्मिणां समाध्यभावेन ज्ञानाभावान्न
मोक्ष इति निन्दां कृत्वा निस्रैगुण्यो भवेति काम्यकर्मत्यागेन
योगानुष्ठाननियम उक्तः । स त्वयुक्तः । ज्ञानफलं कर्मिणामिव कर्मफलं
स्वार्गादिकं ज्ञानिनां नास्तीति ज्ञानकर्ममार्गयोः साम्यादित्यत आह
॥ **यावानिति** । सामर्थ्याद्यथैवंपदयोरध्याहारः । 
यावान्‌ तावानित्यनयोरावृत्तिः
। अयमर्थः । यथा `यावानर्थः` सर्वतः `संप्लुतोदके` महासमुद्रेंऽतर्भवति । एवं
`सर्वेषु वेदेषु` सर्ववेदोक्तकाम्यकर्मिणां `यावानर्थः` स्वर्गादिरूपं फलं तावानर्थः
तावत्फलं `विजानतः` परोक्षतो भगवंतं जानतो `ब्राह्मणस्य` ब्रह्मापरोक्षज्ञानिनः
भवत्येवेत्यर्थः । ज्ञानिकर्मिणोरन्योन्यफलाभावेऽपि ज्ञानिफलं महासमुद्रोदकमिव
महत्‌ । कर्मिफलं तु कूपोदकमिवात्यल्पमतः कुतः तयोः साम्यं । तथा
चाल्पास्थिरफलककर्मनिंदया महानंतफलज्ञानसाधने योगे प्रेरणं पूर्वश्लोकोक्तं
युक्तमिति भावः । अत्र `विजानत` इति  परोक्षज्ञानस्य
`ब्राह्मण`पदोक्तापरोक्षज्ञानस्य च हेतुहेतुमद्भावेन द्वयोरुक्तिः । पूर्वत्र स्वामित्वेन
हरिस्मरणस्य योगशब्दितज्ञानोपायत्वप्रकटनाय स्वरूपकथनमिति 
टीकोक्तिस्त्वभ्युपगमवादेनेति ज्ञेयम्‌ ।   

यद्वा पूर्वत्र निस्त्रैगुण्यो भवेति स्वर्गादिक्षयिष्णुफलककाम्यकर्मरूपे आपाततः 
प्रतीते  वेदार्थे  भ्रान्तिं मा कार्षीरित्यक्तकाम्यकर्मनिवृत्तौ 
त्रैगुण्यविषहारिवेदाश्रयणं कार्यमित्युक्तेऽर्थ
वेदतात्पर्यार्थं  निवृत्तकर्माराध्यं विष्णुं सम्यग्जानतोऽतिशयितफलवाप्ति-
रूपयुक्तिमाह । **यावानिति** ।  
`सर्वतः संप्लुतोदके` प्रकृत्यात्मके महाप्रलयोदके । 
अधिकरणसप्तमी । तत्र स्थित इत्यर्थः । 
`उदपाने` परमात्मनि । उत् उद्रेको अपः पालकराहित्यात् अनः 
चेष्टकत्वाद्देतोः  उच्चासावपश्च अनश्चेत्युदणासस्तस्मिन्‌ 
प्रलयेऽप्युद्रिक्तगुणतया पालकवर्जिते (पालकवर्जितः सन्) कालादि 
चेष्टकतया स्थते हरौ प्रसन्ने सति यावानर्थः धर्ममोक्षादिर्भवति 
तावान्सर्वेषु त `वेदेषु` `विजानतो` विशेषज्ञस्य, कर्माणि 
भगवत्ज्ञानार्थानि, भगवानेव वेदमुख्यार्थः , स्वर्गादिफलश्रवणं 
रच्यर्थमित्यादिजानतो ब्राह्वाणस्य तावानर्था  भवति । अत प्रतीतार्थे 
त्रैगुण्ये भ्रान्ति म कार्षीरिति ॥ ४६ ॥

{{% /details %}}



{{% details "पद विचार" %}}

- उदपान : Well
- संप्लुतोदके : महासमुद्र

{{% /details %}}
