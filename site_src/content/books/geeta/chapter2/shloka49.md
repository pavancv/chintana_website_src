---
title: "श्लोक २.४९  - साङ्ययोग"
date: 2022-07-31T20:45:26+05:30
draft: false
book:
    toc_page: true
    next_page: shloka50
    prev_page: shloka48
    menu : geeta_menu
---



## श्लोक २.४९ {class=text-center}

<br/>

{{< shloka  "0"  >}}

दूरेण ह्यवरं कर्म बुद्धियोगाद्धनञ्जय।  
बुद्धौ शरणमन्विच्छ कृपणाः फलहेतवः॥२.४९॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

इतश्च योगाय युज्यस्वेत्यत आह दूरेणेति। बुद्धियोगाज्ज्ञानलक्षणादुपायात्। दूरेणातीव। अतो बुद्धौ शरणं ज्ञाने स्थितिम्। फलं कर्म कृतौ हेतुर्येषां ते फलहेतवः।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

किंच कर्मफलस्य ज्ञानफलादल्पत्वाज्ज्ञानोपायानुष्टानाय प्रयतस्वेति
**यावानर्थ** इत्यत्रोक्तेऽर्थे कर्मरूपस्य पुमर्थोपायस्य ज्ञानरूपोपायादधमत्वरूपं
हेत्वंतरमुच्यते ॥। `दुरेण ह्यवरमिति` ।  
बुद्धियोगाज्ज्ञानलक्षणपुमर्थसाधनात्कर्म दृरेणातीवावरमधमं । अतो बुद्धौ ज्ञाने शरणमन्विच्छ  ज्ञानस्योपायभूतयोगानुष्ठानलक्षणां ज्ञाने स्थितिं अन्विच्छेत्यर्थः । कथं कर्मज् ज्ञानादवरमित्यत आह ॥ `कृपणा इति` । ***फलं कर्मकृतौ हेतुर्येषां ते फलहेतवः ।*** ते कृपणाः दीनाः इमं लोकं हीनतरं लोकं वा विशंतीत्यर्थः ।  

यद्वोत्तरार्धस्यैवमर्थः । ज्ञानस्य कर्मत उत्तमत्वे सति उत्तमायां ज्ञानावस्थायां

ईश्वरैक्यभावनं युक्तमित्यत आह | `बुद्धाविति` । बुद्धौ ज्ञाने जातेऽपि विष्णुमेव
शरणमन्विच्छ । कुतः । फलहेतवः फलहेतुरीश्वरः । फलहेतवः ईश्वरैक्यभाविनो
ते कृपणाः कृपाविषयाः । तमःप्राप्तिमंत इत्यर्थः || ४९ ||

{{% /details %}}



{{% details "पद विचार" %}}


{{% /details %}}
