---
title: "श्लोक २.२०  - साङ्ययोग"
date: 2022-03-11T12:06:40+05:30
draft: false
book:
    toc_page: true
    next_page: shloka21
    prev_page: shloka19
    menu : geeta_menu
---



## श्लोक २.२०  {class=text-center}

<br/>

{{< shloka  "0"  >}}

न जायते म्रियते वा कदाचिन्नायं भूत्वा भविता वा न भूयः।

अजो नित्यः शाश्वतोऽयं पुराणो न हन्यते हन्यमाने शरीरे ॥२.२०॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

अत्र मन्त्रवर्णोऽप्यस्तीत्याह **न जायत** इति। नचेश्वरज्ञानवद्भूत्वा **भविता**। `तद्धि तदैक्षत छां.उ.6।2।3`
देशतः कालतो योऽसाववस्थातः स्वतोऽन्यतः। अविलुप्तावबोधात्मा इत्यादिश्रुतिस्मृतिसिद्धम्। कुतः अजादिलक्षणेश्वरसरूपत्वात्। शाश्वतः सदेकरूपः। पुरं देहमणतीति पुराणः। तथापि न हन्यते हन्यमानेऽपि देहे।

{{% /details %}}

---

{{% details "श्रीराघवेन्द्रतीर्थविरचित गीताविवृत्तिः " %}}

यदुक्तं जीवेश्वरयोरुत्पत्तिविनाशराहित्यं, ईश्वरस्य देहतो ऽप्युत्पत्त्यभावेन स्वातन्त्रयं, जीवस्य स्वरूपतो जन्मादिशून्यस्यापि देहोत्पत्त्यादिनास्वातन्त्र्यं,
तेष्वर्थेषु प्रमाणत्वेन मन्त्रवर्णमुदाहरति ।  
**न जायत इति** । तथा हि जीवविषये तावदियं योजना । अयं जीवः 
स्वरूपेण न जायते न प्रियते न नश्यति च।
वाशब्दश्वशब्दार्थः । अग्रेतननञोऽनुकर्षः । जीवो न जायते चेत्त तर्हि
यथेश्वरज्ञानं वृद्धिह्रासविवर्जितं भूत्वैव कदाचिदचिन्त्यशक्‍त्या भूतमिव व्यवहारावलम्बनं
भवति, `तदैक्षत (छां. ६-२-३)` इत्यादिश्रुतेः, तथा जीवेऽपि किं
जननव्यवहारस्तन्निमित्त इत्यतो नेत्युच्यते । अयं जीवः स्वरूपेण भूत्वा
कयाचिद्विवक्षया ईश्वरज्ञानवद्भविता न भवति । कुतो न जायते न प्रियते वेति
स्वरूपोत्पत्तिविनाशाभावो जीवस्येत्यत उक्तम्‌ ॥  
**अजो नित्यः शाश्वत** इति ॥   
स्वरूपोत्पत्तिविनाशशून्यसदैकरूपभगवत्सरूपत्वादित्यर्थः । अतद्भवे
सामानाधिकरण्यस्य सारूप्यगमकत्वात्‌ । अजनित्यपदाभ्यां
बिम्बोत्पत्तिविनाशाभावः , शाश्वतपदेन बिम्बोपाधि सन्निधिजन्मनाशाभावश्व
हेतुरुक्तो भवति । ईश्वरज्ञानवदूत्वा भविताऽपि चेन्न जीवः तर्हि किंनिमित्तो
जननव्यवहारों जीव इत्यत उक्तम्‌ ।  
**पुराण इति** । पुराणि देहान्‌ अणति, अण पण गतौ गच्छति देहाद्देहान्तरं प्राप्योतीति देहयोगनिमित्त इत्यर्थः ।  
एवं तर्हि उपाधिभूतदेहनाशात्‌ नाशः स्यादित्यत आह ॥  
**न हन्यत इति** ।  अन्तवन्त इमे देहा इत्यत्रोक्तदिशा नित्योपाधेरन्यस्य भावात्‌, एतच्छरीरनाशेऽपि न जीवनाश इति भावः ।  
ईश्वरविषये तु पूर्वोत्तरार्घे ईश्वरजीवरूपविषयभेदेन
योज्ये । तथा हि वाशब्दादेव पूर्वनञो म्रियते वेत्यत्रानुकर्षस्य सिद्धेः
नञन्तरवैयर्थ्यात्‌, नायं भूत्वेत्यत्र श्रुतो नशब्दो न नञ्, किन्तु नृशब्दः ।
तथाचायं ना परमपुरुषः न जायते न वा प्रियते, देहयोगवियोगवान्न भवति,
नित्यदेह एवेत्यर्थः । अत एवं स्वरूपानाशः कैमुत्यसिद्धः ।
देहोत्पत्तिविनाशयोरप्यभावेन स्वातन्त्र्यमपि सिद्धमेवेति भावः । एवं चेत्कथं
तर्हि रामकृष्णादिरूपेण जननव्यवहार इत्यतः , भूत्वा रामकृष्णादिरूपेण सर्वदा
भूत्वैव, कदाचितज्जनदृग्विषयत्वादिरूपेण भूयः पुनर्भविता । न तु देहयोगेनापि
भविता । 

*किन्तु निर्दोषचैतन्यसुखां नित्यां स्वकां तनुम्‌ ।*  
*प्रदर्शयति लोकस्य जनिरित्युच्यते हरेः ॥*

इति तत्त्वनिर्णयोक्तेः अयं जीवोऽप्यजो नित्यश्व ।

ईश्वरस्थेव जीवस्याप्यनादिनित्यत्वे स्वातन्त्र्यस्यापि प्राप्तेरीश्वरादविशेषः
स्थादित्यत उक्तम्‌ ॥  
**शाश्वत इति** । सदैकरूपः, अनाद्यनन्तकालमत्यक्तपारतन्त्र्यादिस्वभाव इत्यर्थः । कुत एतदित्यत उक्तम्‌ ॥  
**पुराण इति** । अनिच्छयाऽपि देहद्वेहान्तरप्राप्तिमत्त्वादिति *हेतुगर्भविशेषणमिदम्‌*॥
न हि तादृशस्य स्वातन्त्र्यसम्भावनाऽपीति * भावः । एतावान्गुण इत्याह ॥   
**न हन्यते हन्यमाने शरौर इति** ॥ २०॥

{{% /details %}}

{{% details "पद विचार" %}}
पुरं : देहमणतीति पुराणः

{{% /details %}}
