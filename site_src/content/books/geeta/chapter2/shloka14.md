---
title: "श्लोक २.१४  - साङ्ययोग"
date: 2022-03-10T19:44:27+05:30
draft: false
book:
    toc_page: true
    next_page: shloka15
    prev_page: shloka13
    menu : geeta_menu
---



## श्लोक २.१४ {class=text-center}

<br/>

{{< shloka  "0"  >}}

मात्रास्पर्शास्तु कौन्तेय शीतोष्णसुखदुःखदाः।  
आगमापायिनोऽनित्यास्तांस्तितिक्षस्व भारत ।।२.१४।।

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

तथापि तद्दर्शनाभाविदना शोक इति चेत् न इत्याह मात्रास्पर्शा इति। `मीयन्त इति मात्रा` विषयाः तेषां स्पर्शाः सम्बन्धाः त एव `शीतोष्णसुखदुःखदाः`। देहे शीतोष्णादिसम्बन्धाद्धि शीतोष्णाद्यनुभव आत्मनः। ततश्च सुखदुःखे।
न ह्यात्मनः स्वतो दुःखादिः सम्भवति। कुतः आगमापायित्वात्। यद्यात्मनः स्वतः स्युः सुप्तावपि स्युः। अतो यतो ते मात्रास्पर्शा जाग्रदादावेव सन्ति नान्यदेति तदन्वव्यतिरेकित्वात्तन्निमित्ता एव नात्मनः स्वतः। आत्मनश्च तैर्विषयविषयीभावादन्यः सम्बन्धो नास्ति।
न चागमापायित्वेऽपि प्रवाहरूपेणाऽपि नित्यत्वमस्ति सुप्तिप्रलयादावभावादित्याह अनित्या इति। अत आत्मनो देहाद्यात्प्रभ्रम एव दुःखकारणम्। अतस्तद्विमुक्तस्य बन्धुमरणादौ दुःखं न भवति। अतोऽभिमानं परित्यज्य तान् शीतोष्णादींस्तितिक्षस्व।

{{% /details %}}

---

{{% details "श्रीराघवेन्द्रतीर्थविरचित गीताविवृत्तिः" %}}


सत्यमेव तत्सर्वं भवदुक्तम्‌ । उक्तविधयाऽऽत्महानेरभावात्‌, देहहानावपि
समीचीनदेहान्तररूप-प्रतिनिधिलाभात्‌, बान्धवानां हानिर्भविष्यतीति धिया
शोको न युक्त इति | तथाऽपि तन्मृतौ ममैव सुखहानिर्दुःखप्राप्तिश्व स्यात्‌ ।
तद्देहदर्शनस्पर्शनसम्भाषणादेःसुखहेतोरभावात्‌ । छेदभेदादिना
विकृततद्देहदर्शनस्य दुःखहेतोभावादित्यत आह ॥**मात्रेति** ।
```
मीयन्त इति मात्राः | माङ्मान इत्यतः कर्मणि त्रप्रत्ययः । स्रीत्वं शब्दस्वाभाव्यात्‌ ।
```
ज्ञानविषयाः गन्धरसरूपस्पर्शशब्दाः, तेषां स्पर्शाः सम्बन्धाः | शीतोष्णशब्दौ
शीतस्पर्शोष्णस्पर्शावाचकौ लक्षणया गन्धरसरूपस्पर्शशब्दाख्यसर्वविषयपरौ
भूत्वा तदनुभवलक्षकौ । लाक्षणिकोक्तिकृत्यमग्रे व्यक्तम्‌ ।
गन्धरसरूपस्पर्शशब्दाख्यविषयाणां घ्राणरसनचक्षुस्त्वक्-श्रोत्ररूपेन्द्रियैः
यथाक्रमं ये सन्निकर्षास्ते `मात्रास्पर्शाः` शीतोष्णसुखदुःखदाः ।
सुगन्धसुरसुरूपसुस्पर्शसुशब्दविषयकसाक्षात्काररूपानुभव जननद्वाराऽऽत्मनः
सुखप्रदाः । अनिष्टगन्‍धरसादिविषयकसाक्षात्कारजननद्वारा दुःखप्रदाः । तेषां
मृतौ च तन्निमित्तसुखदुःखहानिप्राप्ती भवत इति किल कौन्तेय तवाशय इति
पार्थहार्दमनूद्य भगवान्कृष्णः काकुस्वरशिरस्कतुशब्देनावधारणार्धकेन
निराचष्टे।   
हे कौन्तेय, मात्रास्पर्शा एव, गन्धादिविषयेन्द्रियसन्निकर्षा एव ।
इष्टानिष्टस्वविषयसाक्षात्कारद्वारा सुखदुःखदाः किमिति काकुस्वरेणाक्षेपः |
केवलं तन्मात्रा एव न भवन्ति | किन्तु विषयेषु शोभनाध्यासनिमित्तस्नेहरूपेण
वा अरित्वादि भ्रमहेतुकद्वेषल्पेण वा देहेन्द्रियान्तःकरणेषु ममताऽतिशय-
हेतुकाविवेकरूपेण वाऽभिमानेन सहिता एव तयथेत्यर्थः | कुत एवं तन्मात्रा
एव स्वस्वविषयानुभवद्वारा सुखदुःखहेतवो भवन्तित्यत आह॥ **आगमेति**।
यत इति शेषो वा हेतुगर्भविशेषण वा । एतच्चागमापायित्वं शीतोष्णसुखदुःखदाः
मात्रास्पर्शा आगमापायिन इत्येव स्वस्वविषयकधीद्वारा
सुखदुःखदत्वविशिष्टमात्रास्पर्शानां विशेषणम्‌, 
```
सविशेषणे हि विधिनिषेधौ विशेष्वे बाधाद्विशेषणमुपसंक्रामत इति न्‍यायात्‌
```
मात्रास्प्शानां स्वस्वविषयकधौद्वारा यत्सुखदुःखद॒त्वं तस्यागमापायित्वादिति
सुखादिदत्वरूपविशेषणमुपसंक्रामति । सुप्त्यादौ श्रीचन्दनाग्निकणादि-
शीतोष्णस्पर्शसम्बन्धे अविनाभूतमनस्सम्बन्धात्मसन्निकृष्टत्वगिन्द्रियस्य
सत्वेऽपि स्वविषयानुभवद्वारा सुखदुःखादिदत्वस्यादर्शनात्‌ ।
जाग्रद्दशायामभिमानसत्वे एव तदर्शनात्‌ । अन्वयव्यतिरेकाभ्यामभिमानसहिता
एव मात्रास्पर्शाः स्वस्वविषयधीद्वारा सुखदुःखादिदाः न तु केवला इति भावः
। सुप्तावन्येन्द्रियाणामुपरमेऽपि त्वगिन्द्रियस्य नोपरमः । तस्य तदाऽपि
विषयसन्निकर्षोऽस्तीतिज्ञापनायैव इतरविषयलाक्षणिकशीतोष्णपदप्रयोगः ।
आगमापायित्वं चात्र गङ्गोदकस्येव प्रवाहतो नित्यत्वेऽपि व्यक्तिरूपेणानित्यत्वं
न विवक्षितम्‌ । मात्रास्पर्शानां सुखादिदत्वेन तदयोगात्‌ । तथात्वे सुप्त्यादौ
सत्वेनाभिमानस्य प्रकृतान्वयव्यतिरेकोक्त्ययोगात्‌ । अर्जुनस्याभिमाननि
वर्तनबोधानुपयोगाच्च | किन्तु किंशुककुसुमानामिव प्रवाहतोऽपि
विच्छिद्यमानत्वम्‌। सुप्तिमूर्छाऽसंप्रज्ञातससमाधिषु विच्छेदेन
प्रवाहविच्छेदसम्भवात्‌ । तस्य प्रकृतोपयोगाच्चेति भावेन आगमापायित्वं
व्यक्ति ॥ **अनित्या इति** ।  
सीतोष्णसुखदुःखदाः मात्रास्पर्शा अनित्याः प्रवाहतोऽपयनित्याः । तेषां सुखादिदत्वं प्रवाहतोऽप्यनित्यं यतोऽतोऽन्वयव्यतिरिकाभ्यामभिमानयुता एव सुखादिदा इत्यर्थः | अत इति
शेषः । अभिमानहीनमात्रास्पर्शानां सुखादिदत्वाभावात्‌ । अभिमानत्यागेन
तान्मत्रास्पर्शास्तितिक्षस्व विफलीकुरु । सुखदुःखादिना यथा न भवन्ति तथा
कुरु। न ह्यभिमानं विना कृतो मात्रास्पर्शरूपः साम्ग्येकदेशः सुखादिदाने
शक्तो भवतीति भावः॥ १४॥


{{% /details %}}


---

{{% details "पद विचार" %}}


{{% /details %}}
