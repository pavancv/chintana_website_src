---
title: "श्लोक २.२५  - साङ्ययोग"
date: 2022-03-15T20:45:14+05:30
draft: false
book:
    toc_page: true
    next_page: shloka26
    prev_page: shloka24
    menu : geeta_menu
---



## श्लोक २.२५ {class=text-center}

<br/>

{{< shloka  "0"  >}}

अव्यक्तोऽयमचिन्त्योऽयमविकार्योऽयमुच्यते।  
तस्मादेवं विदित्वैनं नानुशोचितुमर्हसि  ॥२.२५॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

अत एवाव्यक्तादिरूपः।

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

नन्वणोर्जीवस्याधारः परमात्मा सर्वगतश्चेत्कुतस्तथा न दृश्यत इत्यत
आह ॥ `अव्यक्तोऽयमिति` ॥ अयं सर्वगतपदेन प्रकृतो हरिः । ननु नैनमिति
भोके देहतोऽपि छेदाद्यभावात्स्वतन्त्रो हरिरित्युक्तम्‌।

देहवान्सर्वगतश्चेत्कथमव्यक्त इत्यतः अचिन्योऽयमिति । अचिन्त्यशक्तिक
इत्यर्थः। एतेन हरेरव्यक्तत्वे तदर्शनश्रुत्यप्रामाण्यमिति निरस्तम्‌ । तदाह सूत्रे ।
**"ॐ अतोऽनन्तेन तथा हि लिङ्गं ॐ" (३-२-२७ )** इति । अचिन्त्यशक्तेः
प्रतिबन्धे नाशे वा तस्य प्रतीतिप्रसङ्ग इत्यत उक्तम्‌ ॥ अविकार्योऽयमिति
॥ सा शक्तिर्न कदाऽप्यन्यथा भवतीत्यर्थः । कुत एतदच्छेद्यदेहत्वादीत्यत
उक्तम्‌ ॥ `उच्यत इति` । 
**"सद्देहः सुखगन्धश्च"** इत्यादितात्पर्योदाहृतश्रुतिष्वेतत्सर्वं हरेरुच्यत इत्यर्थः । अयमयमिति पृथग्वचनं सर्वरूपाणामेवं भावप्रदर्शनार्थम्‌ । 
तेनायमयमव्यक्तोऽयमयम चिन्त्यो
अयमयमविकार्य इतीदंशब्दो वीप्सारूपेणानेकरूपपरामर्शीति सूचितम्‌ ।
नैनमित्यत्रापि पूर्वश्लोके एनमेनमिति बहुशब्दयोगेन बहुरूपपरामर्श इत्युक्तं
भवति । अन्यथा नञः एनमित्यस्य च पुनःपुनरुक्तिरयुक्ता स्यादिति
भावः ।  एवं सर्वशङ्कोद्वारेणात्मनित्यत्वं प्रतिपाद्योपसंहरति ॥ `तस्मादिति` ॥

बिम्बोपाधितत्सन्निधिनाशनिमित्तस्य शापादिनिमित्तस्य शस्त्रादि निमित्तकस्य च नाशस्याभावेनात्मनो नित्यत्वादेनं जीवमेवं नित्यत्वादिना 
विदित्वा शोचितुं नार्हसीति । अथवा अस्त्वेवं भगवानेव नित्य
सर्वगतस्थाणुरित्यादावुक्तदिशा स्वतन्त्रः ततश्च किमित्यत
आह ॥। `तस्मादिति` ॥ 

हरेरेव सर्वस्वतन्त्रत्वेन अखिलदुःखनिवृत्तिविशिष्टपुमर्थ -
प्रदत्वात्‌, एवं युद्धादिस्वकर्मणाऽव्यक्तत्वादिरूपेणैनं भगवन्तं ज्ञात्वा शोचितुं
संसारदुःखमनुभवितुं नार्हसि मुक्तो भविष्यसीत्यर्थः । अत उक्तरूपेण तं
ज्ञात्वा युद्धादिस्वकर्मणा तमाराध्याशेषदुःखं परिहरेति भावः ॥ २५॥

{{% /details %}}



{{% details "पद विचार" %}}


{{% /details %}}
