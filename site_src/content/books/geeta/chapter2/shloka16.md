---
title: "श्लोक २.१६  - साङ्ययोग"
date: 2022-03-11T12:06:28+05:30
draft: false
book:
    toc_page: true
    next_page: shloka17
    prev_page: shloka15
    menu : geeta_menu
---



## श्लोक २.१६ {class=text-center}

<br/>

{{< shloka  "0"  >}}

नासतो विद्यते भावो नाभावो विद्यते सतः।  
उभयोरपि दृष्टोऽन्तस्त्वनयोस्तत्त्वदर्शिभिः ॥२.१६॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

नित्य आत्मेत्युक्तम् किमात्मैव नित्य आहोस्विदन्यदपि अन्यदपि 
तत्किमिति आह नास इति नासतः कारणस्य सतो ब्रह्मणश्चाभावा 
न विद्यते प्रकृतिः पुरुषश्चैव नित्यां कालश्च सत्तम इति वचनाच्छीविष्णुपुराणं। 
पृथग्विद्यत इत्यादरार्थः। असतः कारणत्वं च सदसद्रूपया चासों गुणमय्याऽगुणो 
विभुः इति भागवते असतः सदजायत इति च अव्यक्तेश्च। सम्प्रदायश्चैतत्सिद्धमित्याह 
उभयोरपीति। अन्तो निर्णयः। ॥२.१६॥

{{% /details %}}

---

{{% details "श्रीराघवेन्द्रतीर्थविरचित गीताविवृतिः" %}}

ननु  **पापमेवाश्रयेदस्मान्हत्वैतानाततायिन** इत्यादिना
बन्धुहननादिरूपयुद्धात्परलोकदुःखं शोकहेतुतयोक्तम्‌ । अतः शोक इत्यत आह ॥  
**नासत इति** । `अत्र सदसच्छब्दौ साध्वसाधुकर्मपरौ । भावाभावशब्दौ सुखदुःखवाचकौ` ।  
*"सद्भावे साधुभावे च सदित्येतत्प्रयुज्यते । प्रशस्ते कर्मणि तथा”* 
(गी. १७-२६) इत्यादेः ।  
*“सद्भाववाचिनः शब्दाः सर्वे ते सुखवाचिन”* 
इत्यादेः । `असतो` दुष्कर्मणः सकाशात्‌ `भावः` सुखं नास्ति । यथेति
दृष्टान्ततयाऽस्योपयोगः । `सतः` साधुकर्मणः सकाशात् `अभावो` दुःखं नास्ति ।  
एतच्च युद्धं नारायणद्विट्तदनुबन्धिनिग्रहरूपत्वेन सत्कर्मत्वान्न परलोकदुःखहेतुः। 
प्रत्युत सुखहेतुरेवेति भावः । *किमत्र प्रमाणमित्यत* आह ॥
**उभयोरपीति**। `अन्तो` निर्णयः पूर्वार्धोक्तार्थस्यावधारणम्‌ । अन्यदर्शनस्थान्यान्‌
प्रत्यप्रत्यायकत्वाद्दर्शनमूलः सम्प्रदायोऽत्र लक्ष्यते । `उभयोरप्यनयोः`
सदसत्कर्मणोः दुःखसुखे यथाक्रमं न `विद्येते` इत्यर्थर्योपि `तत्त्वदर्शिभिः` अन्तस्तु
सम्प्रदायस्तु प्रमाणतया `दृष्ट` इति वा `दृष्टस्तु` दृष्ट एवेति वा तु शब्दान्वयः ।
सत्कर्मणो दुःखं नास्ति, असत्कर्मणः सुख वा
नास्तीति अनयः अर्थयोर्निर्णायकोपदेश- परम्परारूपसम्प्रदायो 
महात्मभिर्दृष्ट एवेत्यर्थः।   
नन्वनादित्वहेतुनाऽहमपि पक्षे निक्षिप्य नित्वत्वेनानुमातव्य इति यदुक्तं
त्वया स त्वयुक्तः पक्षः । दृष्टान्ताभावेन व्याप्तिग्रहासम्भवात्‌ ।
अन्यस्यानादिनित्यस्य  मानाभावेनाभावादित्यतोऽन्यदप्यनादिनित्यमेत
दप्यनेनोच्यते ॥  

**नासत इति**। असतः कारणस्य प्रकृतेरभावः प्रागभावः
प्रध्वंसश्च न विद्यते नास्ति । तथा सतो ब्रह्मणश्चाभावे द्विरूपोऽभावः न विद्यते ।
अत्रासतः सतश्चाभावो न विद्यत इत्येकवाक्ये सम्भवति वाक्यद्वयग्रहणं न विद्यते ।
प्रगुक्तानादित्वानुमाने व्याप्तिसद्भावे आदरसूचनार्थम् ।  
अत एवाग्रेऽविनाशित्वित्यादिना
व्याप्तिग्रहणस्थलमनेकं दर्शयति ।  अत्र  व्याप्तिस्थलप्रदर्शनार्थ नासतो 
विद्यते भाव इत्येतावदेव वाच्यम्‌ । तथाऽपि प्रागुक्तद्वितीयप्रयोगे कृष्णो 
दृष्टान्तितः । तत्र साध्यसाधनानुगतिसूचनाय नाभावो विद्यते सत इत्यप्युक्तिः । तथा च
द्वितीयप्रयोगेऽपि व्याप्तिः सुदृढा ।
नन्‍वन्यस्यानादिनित्यत्वे माना (भावात्‌) भाव इत्युक्तमित्यत आह ॥
**उभयोरपीति** । सदसतोरनादिनित्ययोरन्तस्तु 
निर्णयभूतपरम्परोपदेशलक्षणसम्प्रदायस्त्वित्यर्थः ।
तत्त्वदर्शिभिर्दृष्ट इत्यर्थः ।  
नरहरिर्तीर्थास्तु  तत्त्वदर्शिभिरपीत्यपिपदं भिन्नक्रममुपेत्य 
*प्रकृतिः पुरुषश्वैव नित्यौ कालश्च सत्तम* (विष्णु पु.)  
इत्यागमोऽत्रार्थ मानत्वेन समुच्चीयत इत्याहुः ॥२.१६ ॥



{{% /details %}}


---

{{% details "पद विचार" %}}

- अन्त : निर्णय
- अवधारणम् : Emphasis, ascertain

{{% /details %}}
