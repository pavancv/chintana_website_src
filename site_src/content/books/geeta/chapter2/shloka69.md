---
title: "श्लोक २.६९  - साङ्ययोग"
date: 2022-08-04T20:45:26+05:30
draft: false
book:
    toc_page: true
    next_page: shloka70
    prev_page: shloka68
    menu : geeta_menu
---



## श्लोक २.६९ {class=text-center}

<br/>

{{< shloka  "0"  >}}

या निशा सर्वभूतानां तस्यां जागर्ति संयमी ।  
यस्यां जाग्रति भूतानि सा निशा पश्यतो मुनेः ॥ २.६९ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

उक्तं लक्षणं पिण्डीकृत्याह या निशेति। या सर्वभूतानां निशा परमेश्वरस्वरूपलक्षणा। यस्यां सुप्तानीव न किञ्चिज्जानन्ति तस्यामिन्द्रियसंयुक्तो ज्ञानी जागर्ति सम्यगापरोक्ष्येण पश्यति परमात्मानमित्यर्थः। यस्यां विषयलक्षणायां भूतानि जाग्रति तस्यां निशायामिव सुप्तः प्रायो न जानाति। मत्तादिवद्गमनादिप्रवृत्तिः। 
**तदुक्तम्देहं (च तं न चरमः) तु तत्र चरमम्** भाग.3।28।37 
**देहोऽपि दैववशगः** भाग.3।28।38 11।13।37 इति श्लोकाभ्याम्। मननयुक्तो मुनिः। पश्यत इत्यस्य साधनमाह।

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}


`स्थितप्रज्ञस्य का भाषेति` पृछ ज्ञानिलक्षणं
`प्रज हातीत्यादि`  श्लोकचतुष्टयेनोक्त्वा , तस्यासंभवं च `विषया इत्यादि`
श्लोकनवकेनोक्त्वा `तस्मादित्यनेन` तदुपसंहृत्वेदानीं 
`स्थितधीः किं प्रभाषेते`त्युत्तरार्धे  भाषणादिप्रवृत्तिं परमानन्दतृप्तः किमर्थं करोत्तीति कृतज्ञानिप्रवत्त्याद्याक्षेपस्योत्तरमाह ॥ **या निशेति** ।  

यद्वा `प्रजहातौत्यादि`  श्लोकचतुष्टये विक्षिप्योक्तं ज्ञानिल्कक्षणं पिष्डोकृत्याह । 
या निशेति । या भूतानां प्राणिनां निशेव निशा परमेश्वरस्वरूपल्क्षणा 
यत्परमेश्वरस्वरूपं कूषं प्राणिनां निशास्थानीयमिति यावत्‌ । 
निशायां सुप्तानीव न किंचिद्रगवत्स्वरूपं जानन्तीति भावः ।
तस्यां भगवत्स्वरूपलक्षणायां  प्राणिनिशयां संयमी इन्द्रियसंयमयक्तो ज्ञानी जागर्ति ।
भगवत्स्वरूपं सम्यगापरोक्ष्येण पश्यति । 
यस्यां विषवलक्षणायां भूतानि जाग्रति रूपादिविषयेष्वासक्त्याऽनुभववन्तो वर्तन्ते 
प्राणिनः सा निशा मुनेर्मननवतः । 
अत एव पश्यतोऽपरोक्षिणः सा निशेव निशा ।
न किंजिज्जानातीत्यर्थः । तथात्वे भाषणभिक्षाटनादि प्रवृत्त्यनुपपत्तिरिति चेत्‌ ।
प्रारब्धकर्मणेषत्तिरोहितब्रह्मस्वरूपस्य वासनया प्रायोऽल्पाभिसंधिपूर्वकं
प्रवृत्तीनां मत्तस्येवोपपत्तेरिति भावः । एतेन नित्यं भगवदेकचित्ततया
तदितरत्रानिसंधिहीनत्वे ज्ञानिलक्षणमित्युक्तं भवति। 
एतच्च देवेतर ज्ञानिलक्षणं बोध्यम्‌ ।  
अन्यथा सर्वप्रेरकाणां देवानामपि ज्ञानित्वात्तेषां
**भगवदितरत्राभिसंध्यभावे लोकयात्रोच्छेदापतेः** । शब्दक्रमादर्थक्रमस्य 
क्रवत्तवात् । मुनेः पश्यत इति व्यत्यासेन मुनेर्मननवतः पश्यत इति पौर्वापर्येण योजना ।
ततश्च तर्योर्हेतुहेतुमद्भालाभः । स च मननादेः प्राक् दर्शनसाधनत्वस्य स्पष्टमनुक्तेः इह प्रसंगादुक्त ॥ ६९ ॥

{{% /details %}}

{{% details "पद विचार" %}}


{{% /details %}}
