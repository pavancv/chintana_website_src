---
title: "श्लोक २.५४  - साङ्ययोग"
date: 2022-07-31T20:45:26+05:30
draft: false
book:
    toc_page: true
    next_page: shloka55
    prev_page: shloka53
    menu : geeta_menu
---



## श्लोक २.५४ {class=text-center}

<br/>

{{< shloka  "0"  >}}

स्थितप्रज्ञस्य का भाषा समाधिस्थस्य केशव ।  
स्थितधीः किं प्रभाषेत किमासीत व्रजेत क्म्‌ ॥ २.५४॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तदेव स्पष्टयति श्रुतिविप्रतिपन्नेति। पूर्वं श्रुतिभिर्वेदैर्विप्रतिपन्ना विरुद्धा सती यदा वेदार्थानुकूलेन तत्त्वनिश्चयेन विपरीतवाग्भिरपि निश्चला भवति ततश्च समाधावचला। ब्रह्मप्रत्यक्षदर्शनेन भेरीताडनादावपि परमानन्दमग्नत्वात्। तदा योगमवाप्स्यसि उपायसिद्धो भवसीत्यर्थः।

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

ज्ञानिनि प्रकृते (सति) लब्धावसरोऽर्जुनः प्रागुक्तलक्षणानुवादपूर्वकं
लक्षणांतरादिकं पृच्छति ॥ **स्थितेति** । `स्थिता` प्रतिष्ठां प्राप्ता
प्रज्ञाऽपरोक्षदृशिर्यस्य स तथा । तस्य `समाधिस्थस्य` समाध्यवस्थां गतस्य 
प्राक् ‌त्वदुक्त- दिशाऽसंप्रज्ञातध्यानस्थत्व- लक्षणं गतस्य । `का भाषा` भाष्यतेऽनयेति
*भाषाशब्दो लक्षवचनः किं लक्षणमित्यर्थः* । येन लक्षणेनायं ज्ञानीति व्यवह्रियते
तत्किमित्यर्थः । `केशव` ब्रहरुद्रप्रवर्तक । **केशाद्वोऽन्यतरस्यामिति** मत्वर्थे **व** प्रत्ययोक्तेः प्रशस्तकेशवानित्ति वा ।  
`स्थितधीः` अपरोक्षज्ञनी `किं`  `प्रभाषेत`
किं `प्रत्यासीत` किमुद्दिश्य `व्रजेत` परवृत्तिं कुर्यादित्यर्थः । अत्र किं 
लक्षणमिति वक्तव्ये  यौगिक भाषाशब्देन तदुक्तिः  प्रागुक्तं
समाधिस्थत्व- लक्षणमयावद्- द्रव्यभावित्वान्न सम्पग्व्यवहारोपयोगि ।
यावल्लक्ष्यभावि तु सम्यक् सार्वत्रिकव्यवहारोपयोगि । अतः
सार्वत्रिकव्यवहारहेतुभूतं यावल्लक्ष्यभावि लक्षणं किमिति प्रष्टुमिति ज्ञेयम्‌ । 
स्थितप्रज्ञस्य का भाषेत्येव पूर्तौ समाधिस्थस्येति प्राचीनलक्षणानुवादस्तु त्वदुक्तं
लक्षणं ज्ञातं तन्न पृच्छ्यते । येत सिद्धार्थता प्रश्नस्यः स्यात्‌ । किं त्वन्यदेव
पृच्छ्यत इति ज्ञापयितुम्‌।   

यद्वा समाधिस्थस्य विषमबुद्धिवर्जितस्य इत्यर्थः ।
उत्तरार्धे `किं`शब्दः आक्षेपार्थः । भेरीताडनादिनाऽपि अप्रतिबुद्धो 
ब्रह्मादर्शनेन  परमानंदमग्नत्वात्‌ स्थितधीरपरोक्षज्ञानी भाषणोपवेशनगमनादिरूपप्रवृत्तिं
किमर्थ कुर्यात्‌ ।  करोति च शुकादिः ।  अतः 
`समाधौ अचलाबुद्धिस्तदा योगमवाप्स्यसी`ति उक्तमसदिति ॥ ५४॥



{{% /details %}}



{{% details "पद विचार" %}}

- प्रष्टुम् :
- पृच्छ्यते :

{{% /details %}}
