---
title: "श्लोक २.१७  - साङ्ययोग"
date: 2022-03-11T12:06:31+05:30
draft: false
book:
    toc_page: true
    next_page: shloka18
    prev_page: shloka16
    menu : geeta_menu
---



## श्लोक २.१७ {class=text-center}

<br/>

{{< shloka  "0"  >}}

अविनाशि तु तद्विद्धि येन सर्वमिदं ततम्।   
विनाशमव्ययस्यास्य न कश्चित् कर्तुमर्हति ॥२.१७॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

किं बहुना यद्देशतोऽनन्तं तन्नित्यमेव। 
वेदाद्यन्यदपीत्याह अविनाशीति। 
नापि शापादिना विनाश इत्याह विनाशमिति। अव्ययं च तत्। ॥२.१७॥

{{% /details %}}

---

{{% details "श्रीराघवेन्द्रतीर्थविरचित गीताविवृतिः" %}}

ननु **“प्रकृतिः पुरुषः काल”** इत्यादिवाक्यानाम् उपासनार्थत्वात्सम्प्रदायस्य च 
मूलानिश्चयात्प्रकृतिपुरुषयोः स्वरूपस्यैवासिद्धेः पुनरनुमानस्य 
व्याप्त्यसिद्धिरित्याशङ्क्य भगवान्‌ किमिदानीं प्रकृत्यादिस्वरूपसाधनेन ।  
किञ्चेदं नित्यं इदं नित्यमिति प्रत्येकमुक्तेन च । 
यद्देशतो अनन्तं तत्सर्व नित्यमेवेत्येवं संग्राहकसंग्रहीतं 
वर्णादिजीवादन्यदप्यस्ति । तद्व्याप्तिग्रहणस्थलं भविष्यतीत्याह ॥  
**अविनाशित्विति** । `येनेदं सर्वं ततं व्याप्तं` तदकारादिवर्णजातम्‌, अव्याकृताकाशश्चेत्येवमादिसर्वं `अविनाशि` `तु` नित्यमेवेति
। तुरेवेत्यर्थः । अनादि चेत्यपि ग्राह्यम्‌ ।
ननु **सुप्यजातौ णिनिस्ताच्छील्य**(अष्टा ३.२.७८) इति सूत्रेण 
सोपसर्गस्यापि च्छान्दसताज्छीलिकणिनिप्रत्ययान्त अविनाशिशब्देन
स्वाभाविकविनाशाभावोक्तावपि शापेन वा बलवत्प्रयत्नादिना वा विनाशः
किं न स्यादित्यत आह ॥  
**विनाशमिति** । अस्य व्याप्तस्य वस्तुनो `विनाशं`
ध्वंसं `कश्चिदपि कर्तुं  नार्हति` । कुत इत्यत उक्तम्‌ ॥  
**अव्ययस्येति** । ह्रासहीनस्येत्यर्थः । ह्रास एव नास्ति तादृशस्य नाश न कोऽपि कर्तुमीष्ट इति किमु वाच्यमित्यर्थः ॥२.१७॥

{{% /details %}}


---

{{% details "पद विचार" %}}

- ततं : व्याप्तं
- अविनाशि : नित्य अनादि च
- अव्यय : ह्रासहीन

{{% /details %}}
