---
title: "श्लोक २.६ \ २.७ \ २.८  - साङ्ययोग"
date: 2022-03-10T17:38:58+05:30
draft: false
book:
    toc_page: true
    next_page: shloka9
    prev_page: shloka4
    menu : geeta_menu
---

## श्लोक २.६ \ २.७ \ २.८  {class=text-center}

<br/>

{{< shloka  "0"  >}}
न चैतद्विद्मः कतरन्नो गरीयो
यद्वा जयेम यदि वा नो जयेयुः।    
यानेव हत्वा न जिजीविषाम
स्तेऽवस्थिताः प्रमुखे धार्तराष्ट्राः ।।२.६।।  

कार्पण्यदोषोपहतस्वभावः
पृच्छामि त्वां धर्मसंमूढचेताः।  
यच्छ्रेयः स्यान्निश्चितं ब्रूहि तन्मे
शिष्यस्तेऽहं शाधि मां त्वां प्रपन्नम्  ।।२.७।।

न हि प्रपश्यामि ममापनुद्या
द्यच्छोकमुच्छोषणमिन्द्रियाणाम्।  
अवाप्य भूमावसपत्नमृद्धम्
राज्यं सुराणामपि चाधिपत्यम्  ।।२.८।।
{{< /shloka >}}


---

{{% details "श्रीराघवेन्द्रतीर्थविरचित गीताविवृतिः" %}}

पापमङ्गीकृत्य युद्धकरणेऽपि जयः सन्दिग्ध एवेत्याह ।।  
**न चैतदिति** । द्वयोर्मध्ये नोऽस्माकं कतरत्किन्नाम गरीयः अधिकतरं भविष्यतीति न विद्मः
तदेव द्वयमाह ॥  
**यद्वेति** | एतान्वयं जयेम जेष्यामः | यदि वा नोऽस्मानेते जयेयुः जेष्यन्तीति | किञ्चास्माकं जयोऽपि पराजय एव फलत (बुद्ध्यते ) इत्याह ॥  
**यानेवेति** । यानेव हत्वा जीवितुं नेच्छामः त एव `धार्तराष्ट्राः` सम्मुखेऽवस्थिताः तस्मात्‌ ॥ ६ ॥   

कार्पण्यदोषेण एतान्‌ हत्वा कथं जीविष्याम  इति कृपणतादोषेणाभिभूतशौर्यलक्षणस्वभावः `धर्मसंमूढचेताः` धर्म सम्मूढं सन्दिग्धं चेतो यस्य स तथोक्तस्तादृशोऽहं  `त्वा` त्वां पृच्छामि । `यच्छ्रेयः` यः स्याद्भिक्षाटनयुद्धयोर्मध्ये यच्छ्रेयः स्यान्निश्चितं तन्मे ब्रूहि।   
किंचाहं ते शिष्यः शासनार्हः । अतत्त्वां `प्रपन्नं` शरणागतं मां `शाधि` शिक्षय || ७ ॥   

त्वमेव विचार्य यद्युक्तं तत्कुर्वित्तः आहार्जुनः ॥  
**न होति** । इन्द्रियाणामुच्छोषणमतिशोषकरं मदीयं शोकं यत्कर्मापनुद्यादपनयेत्तदहं न पश्यामि |राज्यलाभहेतुयुद्धकर्मैव तादृशमित्यत आह ॥ 
**अवाप्येति** । यद्यपि भूमौ निष्कण्टकं राज्यं प्राप्स्यामि तथा सुराणां देवानामाधिपत्यं च प्राप्स्यामि।  एवमभीष्टं सर्वमवाप्यापि शोकापनोदनोपीयं न प्रपश्यामीत्यर्थ: ।
हत्वारर्थकामानिति उक्तदिशा सर्वस्यापि दुःखहेतुत्वादिति भाव: ॥ ८॥

{{% /details %}}


---

{{% details "पद विचार" %}}

- कतरत् : किन्नाम
- सम्मूढं : सन्दिग्धं
- शाधि : शिक्षय

{{% /details %}}
