---
title: "साङ्ययोग"
date: 2022-02-21T10:43:44+05:45
book:
    toc_page: false
    menu : geeta_menu
    next_page: shloka1
    prev_page: ../chapter1
---

# साङ्ययोग {class="text-center"}

---
## श्लोक २.१ {class="visually-hidden"}
{{< shloka  link="shloka1" >}}

**सञ्जय उवाच**  
तं तथा कृपयाऽविष्टमश्रुपूर्णाकुलेक्षणम् ।  
विषीदन्तमिदं वाक्यमुवाच मधुसूदनः ॥२.१॥

{{< /shloka >}}

## श्लोक २.२ {class="visually-hidden"}
{{< shloka  link="shloka1" >}}

**श्री भगवानुवाच**  
कुतस्त्वा कश्मलमिदं विषमे समुपस्थितम् ।  
अनार्यजुष्टमस्वर्ग्यमकीर्तिकरमर्जुन ॥२.२॥

{{< /shloka >}}


## श्लोक २.३ {class="visually-hidden"}
{{< shloka  link="shloka1" >}}
क्लैब्यं मा स्म गमः पार्थ नैतत्त्वय्युपपद्यते ।  
क्षुद्रं हृदयदौर्बल्यं त्यक्त्वोत्तिष्ठ परन्तप  ॥२.३॥

{{< /shloka >}}

## श्लोक २.४ {class="visually-hidden"}
{{< shloka  link="shloka4" >}}
**अर्जुन उवाच**  
कथं भीष्ममहं संख्ये द्रोणं च मधुसूदन ।   
इषुभिः प्रतियोत्स्यामि पूजार्हावरिसूदन ॥२.४॥

{{< /shloka >}}

## श्लोक २.५ {class="visually-hidden"}
{{< shloka  link="shloka4" >}}
गुरूनहत्वा हि महानुभावान्  
श्रेयो भोक्तुं भैक्ष्यमपीह लोके।    
हत्वार्थकामांस्तु गुरूनिहैव  
भुञ्जीय भोगान् रुधिरप्रदिग्धान्  ॥२.५॥

{{< /shloka >}}


## श्लोक २.६ {class="visually-hidden"}
{{< shloka  link="shloka6" >}}
न चैतद्विद्मः कतरन्नो गरीयो  
यद्वा जयेम यदि वा नो जयेयुः।    
यानेव हत्वा न जिजीविषाम-  
स्तेऽवस्थिताः प्रमुखे धार्तराष्ट्राः  ॥२.६॥

{{< /shloka >}}

## श्लोक २.७ {class="visually-hidden"}
{{< shloka  link="shloka6" >}}
कार्पण्यदोषोपहतस्वभावः  
पृच्छामि त्वां धर्मसंमूढचेताः।  
यच्छ्रेयः स्यान्निश्चितं ब्रूहि तन्मे  
शिष्यस्तेऽहं शाधि मां त्वां प्रपन्नम्  ॥२.७॥

{{< /shloka >}}

## श्लोक २.८ {class="visually-hidden"}
{{< shloka  link="shloka6" >}}
न हि प्रपश्यामि ममापनुद्या-  
द्यच्छोकमुच्छोषणमिन्द्रियाणाम्।  
अवाप्य भूमावसपत्नमृद्धम्  
राज्यं सुराणामपि चाधिपत्यम्  ॥२.८॥

{{< /shloka >}}


## श्लोक २.९ {class="visually-hidden"}
{{< shloka  link="shloka9" >}}
**सञ्जय उवाच**

एवमुक्त्वा हृषीकेशं गुडाकेशः परन्तप।  
न योत्स्य इति गोविन्दमुक्त्वा तूष्णीं बभूव ह॥२.९॥

{{< /shloka >}}


## श्लोक २.१० {class="visually-hidden"}
{{< shloka  link="shloka9" >}}
तमुवाच हृषीकेशः प्रहसन्निव भारत।  
सेनयोरुभयोर्मध्ये विषीदन्तमिदं वचः ॥२.१०॥

{{< /shloka >}}


## श्लोक २.११ {class="visually-hidden"}
{{< shloka  link="shloka11" >}}
**श्री भगवानुवाच**

अशोच्यानन्वशोचस्त्वं प्रज्ञावादांश्च भाषसे।  
गतासूनगतासूंश्च नानुशोचन्ति पण्डिताः॥२.११॥

{{< /shloka >}}

## श्लोक २.१२ {class="visually-hidden"}
{{< shloka  link="shloka12" >}}

न त्वेवाहं जातु नासं न त्वं नेमे जनाधिपाः।  
न चैव न भविष्यामः सर्वे वयमतः परम् ॥२.१२॥
{{< /shloka >}}

## श्लोक २.१३ {class="visually-hidden"}
{{< shloka  link="shloka13" >}}
देहिनोऽस्मिन्यथा देहे कौमारं यौवनं जरा।  
तथा देहान्तरप्राप्तिर्धीरस्तत्र न मुह्यति ॥२.१३॥

{{< /shloka >}}

## श्लोक २.१४ {class="visually-hidden"}
{{< shloka  link="shloka14" >}}
मात्रास्पर्शास्तु कौन्तेय शीतोष्णसुखदुःखदाः।  
आगमापायिनोऽनित्यास्तांस्तितिक्षस्व भारत ॥२.१४॥

{{< /shloka >}}


## श्लोक २.१५ {class="visually-hidden"}
{{< shloka  link="shloka15" >}}

यं हि न व्यथयन्त्येते पुरुषं पुरुषर्षभ।   
समदुःखसुखं धीरं सोऽमृतत्वाय कल्पते ॥२.१५॥

{{< /shloka >}}

## श्लोक २.१६ {class="visually-hidden"}
{{< shloka  link="shloka16" >}}

नासतो विद्यते भावो नाभावो विद्यते सतः।  
उभयोरपि दृष्टोऽन्तस्त्वनयोस्तत्त्वदर्शिभिः ॥२.१६॥

{{< /shloka >}}


## श्लोक २.१७ {class="visually-hidden"}
{{< shloka  link="shloka17" >}}

अविनाशि तु तद्विद्धि येन सर्वमिदं ततम्।   
विनाशमव्ययस्यास्य न कश्चित् कर्तुमर्हति ॥२.१७॥

{{< /shloka >}}


## श्लोक २.१८ {class="visually-hidden"}
{{< shloka  link="shloka18" >}}

अन्तवन्त इमे देहा नित्यस्योक्ताः शरीरिणः।   
अनाशिनोऽप्रमेयस्य तस्माद्युध्यस्व भारत ॥२.१८॥

{{< /shloka >}}

## श्लोक २.१९ {class="visually-hidden"}
{{< shloka  link="shloka19" >}}

य एनं वेत्ति हन्तारं यश्चैनं मन्यते हतम्।  
उभौ तौ न विजानीतो नायं हन्ति न हन्यते ॥२.१९॥

{{< /shloka >}}


## श्लोक २.२० {class="visually-hidden"}
{{< shloka  link="shloka20" >}}

न जायते म्रियते वा कदाचि
न्नायं भूत्वा भविता वा न भूयः।  
अजो नित्यः शाश्वतोऽयं पुराणो
न हन्यते हन्यमाने शरीरे  ॥॥२.२०॥

{{< /shloka >}}


## श्लोक २.२१ {class="visually-hidden"}
{{< shloka  link="shloka21" >}}

वेदाविनाशिनं नित्यं य एनमजमव्ययम्।  
कथं स पुरुषः पार्थ कं घातयति हन्ति कम् ॥२.२१॥

{{< /shloka >}}

## श्लोक २.२२ {class="visually-hidden"}
{{< shloka  link="shloka22" >}}

वासांसि जीर्णानि यथा विहाय नवानि गृह्णाति नरोऽपराणि।  
तथा शरीराणि विहाय जीर्णा  न्यन्यानि संयाति नवानि देही  ॥२.२२॥

{{< /shloka >}}


## श्लोक २.२३ {class="visually-hidden"}
{{< shloka  link="shloka23" >}}

नैनं छिन्दन्ति शस्त्राणि नैनं दहति पावकः।  
न चैनं क्लेदयन्त्यापो न शोषयति मारुतः  ॥२.२३॥
{{< /shloka >}}


## श्लोक २.२४ {class="visually-hidden"}
{{< shloka  link="shloka24" >}}

अच्छेद्योऽयमदाह्योऽयमक्लेद्योऽशोष्य एव च।  
नित्यः सर्वगतः स्थाणुरचलोऽयं सनातनः  ॥२.२४॥
 

{{< /shloka >}}


## श्लोक २.२५ {class="visually-hidden"}
{{< shloka  link="shloka25" >}}

अव्यक्तोऽयमचिन्त्योऽयमविकार्योऽयमुच्यते।  
तस्मादेवं विदित्वैनं नानुशोचितुमर्हसि  ॥२.२५॥

{{< /shloka >}}

## श्लोक २.२६ {class="visually-hidden"}
{{< shloka  link="shloka26" >}}

अथ चैनं नित्यजातं नित्यं वा मन्यसे मृतम्।   
तथापि त्वं महाबाहो नैवं शोचितुमर्हसि  ॥२.२६॥

{{< /shloka >}}

## श्लोक २.२७ {class="visually-hidden"}
{{< shloka  link="shloka26" >}}
जातस्य हि ध्रुवो मृत्युर्ध्रुवं जन्म मृतस्य च।  
तस्मादपरिहार्येऽर्थे न त्वं शोचितुमर्हसि   ॥२.२७॥
 

{{< /shloka >}}


## श्लोक २.२८ {class="visually-hidden"}
{{< shloka  link="shloka28" >}}
अव्यक्तादीनि भूतानि व्यक्तमध्यानि भारत।  
अव्यक्तनिधनान्येव तत्र का परिदेवना    ॥२.२८॥

{{< /shloka >}}


## श्लोक २.२९ {class="visually-hidden"}
{{< shloka  link="shloka29" >}}

आश्चर्यवत्पश्यति कश्चिदेनमाश्चर्यवद्वदति तथैव चान्यः।   
आश्चर्यवच्चैनमन्यः श्रृणोति श्रुत्वाप्येनं वेद न चैव कश्चित्  ॥२.२९॥

{{< /shloka >}}


## श्लोक २.३० {class="visually-hidden"}
{{< shloka  link="shloka30" >}}
देही नित्यमवध्योऽयं देहे सर्वस्य भारत।  
तस्मात्सर्वाणि भूतानि न त्वं शोचितुमर्हसि   ॥२.३०॥

{{< /shloka >}}

## श्लोक २.३१ {class="visually-hidden"}
{{< shloka  link="shloka31" >}}

स्वधर्ममपि चावेक्ष्य न विकम्पितुमर्हसि ।  
धर्म्याद्धि युद्धाछ्रेयोऽन्यत्क्षत्रियस्य न विद्यते ॥२.३१॥

{{< /shloka >}}

## श्लोक २.३२ {class="visually-hidden"}
{{< shloka  link="shloka31" >}}

यदृच्छया चोपपन्नं स्वर्गद्वारमपावृतम् ।  
सुखिनः क्षत्रियाः पार्थ लभन्ते युद्धमीदृशम् ॥२.३२॥

{{< /shloka >}}

## श्लोक २.३३ {class="visually-hidden"}
{{< shloka  link="shloka33" >}}
अथ चैत्त्वमिमं धर्म्यं संग्रामं न करिष्यसि ।   
ततः स्वधर्मं कीर्तिं च हित्वा पापमवाप्स्यसि ॥२.३३॥

{{< /shloka >}}

## श्लोक २.३४ {class="visually-hidden"}
{{< shloka  link="shloka33" >}}

अकीर्तिं चापि भूतानि कथयिष्यन्ति तेऽव्ययाम्।  
संभावितस्य चाकीर्तिर्मरणादतिरिच्यते ॥२.३४॥

{{< /shloka >}}

## श्लोक २.३५ {class="visually-hidden"}
{{< shloka  link="shloka33" >}}

भयाद्रणादुपरतं मंस्यन्ते त्वां महारथाः।    
येषां च त्वं बहुमतो भूत्वा यास्यसि लाघवम् ॥२.३५॥

{{< /shloka >}}

## श्लोक २.३६ {class="visually-hidden"}
{{< shloka  link="shloka33" >}}

अवाच्यवादांश्च बहून् वदिष्यन्ति तवाहिताः।  
निन्दन्तस्तव सामर्थ्यं ततो दुःखतरं नु किम् ॥२.३६॥

{{< /shloka >}}


## श्लोक २.३७ {class="visually-hidden"}
{{< shloka  link="shloka37" >}}

हतो वा प्राप्स्यसि स्वर्गं जित्वा वा भोक्ष्यसे महीम्।  
तस्मादुत्तिष्ठ कौन्तेय युद्धाय कृतनिश्चयः ॥२.३७॥

{{< /shloka >}}

## श्लोक २.३८ {class="visually-hidden"}
{{< shloka  link="shloka38" >}}

सुखदुःखे समे कृत्वा लाभालाभौ जयाजयौ।   
ततो युद्धाय युज्यस्व नैवं पापमवाप्स्यसि  ॥२.३८॥

{{< /shloka >}}


## श्लोक २.३९ {class="visually-hidden"}
{{< shloka  link="shloka39" >}}

एषा तेऽभिहिता सांख्ये बुद्धिर्योगे त्विमां श्रृणु।  
बुद्ध्यायुक्तो यया पार्थ कर्मबन्धं प्रहास्यसि  ॥२.३९॥    

{{< /shloka >}}

## श्लोक २.४० {class="visually-hidden"}
{{< shloka  link="shloka40" >}}

नेहाभिक्रमनाशोऽस्ति प्रत्यवायो न विद्यते।  
स्वल्पमप्यस्य धर्मस्य त्रायते महतो भयात्  ॥२.४०॥

{{< /shloka >}}


## श्लोक २.४१ {class="visually-hidden"}
{{< shloka  link="shloka41" >}}

व्यवसायात्मिका बुद्धिरेकेह कुरुनन्दन ।  
बहुशाखा ह्यनन्ताश्च बुद्धयोऽव्यवसायिनाम्  ॥२.४१॥


{{< /shloka >}}


## श्लोक २.४२ {class="visually-hidden"}
{{< shloka  link="shloka42" >}}

यामिमां पुष्पितां वाचं प्रवदन्त्यविपश्चितः ।  
वेदवादरताः पार्थ नान्यदस्तीति वादिनः  ॥२.४२॥

{{< /shloka >}}


## श्लोक २.४३ {class="visually-hidden"}
{{< shloka  link="shloka42" >}}

कामात्मानः स्वर्गपरा जन्मकर्मफलप्रदाम्।  
क्रियाविशेषबहुलां भोगैश्वर्यगतिं प्रति  ॥२.४३॥

{{< /shloka >}}

## श्लोक २.४४ {class="visually-hidden"}
{{< shloka  link="shloka42" >}}

भोगैश्वर्यप्रसक्तानां तयापहृतचेतसाम् ।   
व्यवसायात्मिका बुद्धिः समाधौ न विधीयते  ॥२.४४॥

{{< /shloka >}}

## श्लोक २.४५ {class="visually-hidden"}
{{< shloka  link="shloka45" >}}

त्रैगुण्यविषया वेदा निस्त्रैगुण्यो भवार्जुन ।  
निर्द्वन्द्वो नित्यसत्त्वस्थो निर्योगक्षेम आत्मवान् ॥२.४५॥

{{< /shloka >}}

## श्लोक २.४६ {class="visually-hidden"}
{{< shloka  link="shloka46" >}}

यावानर्थ उदपाने सर्वतः संप्लुतोदके।  
तावान्सर्वेषु वेदेषु ब्राह्मणस्य विजानतः॥२.४६॥

{{< /shloka >}}

## श्लोक २.४७ {class="visually-hidden"}
{{< shloka  link="shloka47" >}}

कर्मण्येवाधिकारस्ते मा फलेषु कदाचन।  
मा कर्मफलहेतुर्भूर्मा ते सङ्गोऽस्त्वकर्मणि ॥२.४७॥

{{< /shloka >}}

## श्लोक २.४८ {class="visually-hidden"}
{{< shloka  link="shloka48" >}}
योगस्थः कुरु कर्माणि सङ्गं त्यक्त्वा धनञ्जय।  
सिद्ध्यसिद्ध्योः समो भूत्वा समत्वं योग उच्यते॥२.४८॥

{{< /shloka >}}

## श्लोक २.४९ {class="visually-hidden"}
{{< shloka  link="shloka49" >}}

दूरेण ह्यवरं कर्म बुद्धियोगाद्धनञ्जय।  
बुद्धौ शरणमन्विच्छ कृपणाः फलहेतवः॥२.४९॥

{{< /shloka >}}

## श्लोक २.५० {class="visually-hidden"}
{{< shloka  link="shloka50" >}}
बुद्धियुक्तो जहातीह उभे सुकृतदुष्कृते।    
तस्माद्योगाय युज्यस्व योगः कर्मसु कौशलम्  ॥२.५०॥

{{< /shloka >}}


## श्लोक २.५१ {class="visually-hidden"}
{{< shloka  link="shloka51" >}}

कर्मजं बुद्धियुक्ता हि फलं त्यक्त्वा मनीषिणः ।  
जन्मबंधविनिर्मुक्ताः पदं गच्छंत्यनामयम्‌ ॥ २.५१॥

{{< /shloka >}}

## श्लोक २.५२ {class="visually-hidden"}
{{< shloka  link="shloka51" >}}

यदा ते मोहकलिलं बुद्धिर्व्यतितरिष्यति ।  
तदा गंताऽसि निर्वेदं श्रोतव्यस्य श्रुतस्य च ॥ २.५२॥

{{< /shloka >}}

## श्लोक २.५३ {class="visually-hidden"}
{{< shloka  link="shloka53" >}}

श्रुतिविप्रतिपन्ना ते यदा स्थास्यति निश्चला ।  
समाधावचला बुद्धिस्तदा योगमवाप्स्यसि ॥ २.५३॥

{{< /shloka >}}

## श्लोक २.५४ {class="visually-hidden"}
{{< shloka  link="shloka54" >}}

**अर्जुन उवाच**  
स्थितप्रज्ञस्य का भाषा समाधिस्थस्य केशव ।  
स्थितधीः किं प्रभाषेत किमासीत व्रजेत क्म्‌ ॥ २.५४॥

{{< /shloka >}}

## श्लोक २.५५ {class="visually-hidden"}
{{< shloka  link="shloka55" >}}

**भगवान् उवाच**  
प्रजहाति यदा कामान् सर्वान् पार्थ मनोगतान् ।  
आत्मन्येवात्मना तुष्टः स्थितप्रज्ञस्तदोच्यते ॥ २.५५॥ 

{{< /shloka >}}

## श्लोक २.५६ {class="visually-hidden"}
{{< shloka  link="shloka56" >}}

दुःखेष्वनुद्विग्नमनाः सुखेषु विगतस्पृहः।  
वीतरागभयक्रोधः स्थितधीर्मुनिरुच्यते ॥ २.५६॥ 

{{< /shloka >}}

## श्लोक २.४७ {class="visually-hidden"}
{{< shloka  link="shloka57" >}}

यः सर्वत्रानभिस्नेहस्तत्तत्प्राप्य शुभाशुभम्।  
नाभिनन्दति न द्वेष्टि तस्य प्रज्ञा प्रतिष्ठिता ॥ २.५७॥

{{< /shloka >}}

## श्लोक २.४८ {class="visually-hidden"}
{{< shloka  link="shloka58" >}}

यदा संहरते चायं कूर्मोऽङ्गानीव सर्वशः।  
इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥ २.५८ ॥

{{< /shloka >}}

## श्लोक २.५९ {class="visually-hidden"}
{{< shloka  link="shloka59" >}}

विषया विनिवर्तन्ते निराहारस्य देहिनः।   
रसवर्जं रसोऽप्यस्य परं दृष्ट्वा निवर्तते ॥ २.५९ ॥

{{< /shloka >}}

## श्लोक २.६० {class="visually-hidden"}
{{< shloka  link="shloka60" >}}

यततो ह्यपि कौन्तेय पुरुषस्य विपश्चितः।  
इन्द्रियाणि प्रमाथीनि हरन्ति प्रसभं मनः ॥ २.६० ॥

{{< /shloka >}}

## श्लोक २.६१ {class="visually-hidden"}
{{< shloka  link="shloka61" >}}

तानि सर्वाणि संयम्य युक्त आसीत मत्परः।  
वशे हि यस्येन्द्रियाणि तस्य प्रज्ञा प्रतिष्ठिता ॥ २.६१ ॥

{{< /shloka >}}

## श्लोक २.६२ {class="visually-hidden"}
{{< shloka  link="shloka62" >}}

ध्यायतो विषयान्पुंसः सङ्गस्तेषूपजायते।  
सङ्गात् संजायते कामः कामात्क्रोधोऽभिजायते ॥ २.६२ ॥

{{< /shloka >}}

## श्लोक २.६३ {class="visually-hidden"}
{{< shloka  link="shloka62" >}}

क्रोधाद्भवति संमोहः संमोहात्स्मृतिविभ्रमः।  
स्मृतिभ्रंशाद् बुद्धिनाशो बुद्धिनाशात्प्रणश्यति ॥ २.६३ ॥

{{< /shloka >}}

## श्लोक २.६४ {class="visually-hidden"}
{{< shloka  link="shloka64" >}}

रागद्वेषवियुक्तैस्तु विषयानिन्द्रियैश्चरन् ।   
आत्मवश्यैर्विधेयात्मा प्रसादमधिगच्छति ॥ २.६४ ॥


{{< /shloka >}}

## श्लोक २.६५ {class="visually-hidden"}
{{< shloka  link="shloka65" >}}

प्रसादे सर्वदुःखानां हानिरस्योपजायते।  
प्रसन्नचेतसो ह्याशु बुद्धिः पर्यवतिष्ठते  ॥ २.६५ ॥

{{< /shloka >}}


## श्लोक २.६६ {class="visually-hidden"}
{{< shloka  link="shloka66" >}}

नास्ति बुद्धिरयुक्तस्य न चायुक्तस्य भावना ।   
न चाभावयतः शान्तिरशान्तस्य कुतः सुखम् ॥ २.६५ ॥

{{< /shloka >}}

## श्लोक २.६७ {class="visually-hidden"}
{{< shloka  link="shloka67" >}}

इन्द्रियाणां हि चरतां यन्मनोऽनुविधीयते ।   
तदस्य हरति प्रज्ञां वायुर्नावमिवाम्भसि ॥ २.६७ ॥

{{< /shloka >}}

## श्लोक २.६८ {class="visually-hidden"}
{{< shloka  link="shloka68" >}}

तस्माद्यस्य महाबाहो निगृहीतानि सर्वशः ।  
इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥ २.६८ ॥

{{< /shloka >}}

## श्लोक २.६९ {class="visually-hidden"}
{{< shloka  link="shloka69" >}}

या निशा सर्वभूतानां तस्यां जागर्ति संयमी ।  
यस्यां जाग्रति भूतानि सा निशा पश्यतो मुनेः ॥ २.६९ ॥

{{< /shloka >}}

## श्लोक २.७० {class="visually-hidden"}
{{< shloka  link="shloka70" >}}

आपूर्यमाणमचलप्रतिष्ठं   
समुद्रमापः प्रविशन्ति यद्वत्।  
तद्वत्कामा यं प्रविशन्ति सर्वे  
स शान्तिमाप्नोति न कामकामी ॥ २.७० ॥

{{< /shloka >}}

## श्लोक २.७१ {class="visually-hidden"}
{{< shloka  link="shloka71" >}}

विहाय कामान्यः सर्वान्पुमांश्चरति निःस्पृहः।  
निर्ममो निरहंकारः स शांतिमधिगच्छति ॥ २.७१ ॥

{{< /shloka >}}

## श्लोक २.७२ {class="visually-hidden"}
{{< shloka  link="shloka72" >}}

एषा ब्राह्मी स्थितिः पार्थ नैनां प्राप्य विमुह्यति।  
स्थित्वाऽस्यामन्तकालेऽपि ब्रह्मनिर्वाणमृच्छति  ॥ २.७२ ॥

{{< /shloka >}}

<br/>

##### ॥ ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे  श्रीकृष्णार्जुनसंवादे सांख्ययोगो नाम द्वितीयोऽध्यायः ॥ २ ॥ {class=text-center}

#### [कर्मयोग](../chapter3)  >> {class=text-center}