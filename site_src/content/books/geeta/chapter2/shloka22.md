---
title: "श्लोक २.२२  - साङ्ययोग"
date: 2022-03-15T20:45:58+05:30
draft: false
book:
    toc_page: true
    next_page: shloka23
    prev_page: shloka21
    menu : geeta_menu
---



## श्लोक २.२२ {class=text-center}

<br/>

{{< shloka  "0"  >}}

वासांसि जीर्णानि यथा विहाय नवानि गृह्णाति नरोऽपराणि।  
तथा शरीराणि विहाय जीर्णा  न्यन्यानि संयाति नवानि देही  ॥२.२२॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

देहात्मविवेकानुभवार्थं दृष्टान्तमाह वासांसीति।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

पूर्वत्र पुराणपदेन जीवस्य देहाद्देहान्तरप्राप्तिरुक्ता । सा तु
देहान्यनित्यजीवस्य सत्व एवं युक्ता । कौमारं यौवनं जरा इत्यत्र
देहात्मविवेकोक्तावपि कौमारादिदेहानामतिभिन्नत्वाभावान्न तेन देहात्मनोः  विनाशित्वाविनाशित्वलक्षणो विवेकः स्फुटमनुभवारूढो भवतीत्यतो दृष्टान्तान्तरेण तमुपपादयति ॥**वासांसीति**

यद्वा, ईश्वरस्य देहतः स्वरूपतश्च नित्यत्वेन तद्विषये शोकाभावेऽपि जीवविषये तु स भविष्यति । जीवो
नित्यस्तद्देहयोगवियोगौ कौमारादिदेहवदेवेत्युक्तावपि सर्वलोकप्रसिद्ध-
जनिमृतिसत्त्वात्‌, युद्धे च तत्प्राप्तेस्तन्निमित्तः शोक इत्यत आह ॥ **वासांसीति**।  
शरीरयोगवियोगयोः कौमारादिवच्छोककारणत्वाभावः 
अङ्गीकृतश्चेत्तर्हि जनिमृती अपि न शोककारणम्‌ । देहयोगवियोगयोरेव जनिमृतिशब्दार्थत्वादितिभावः ।

यद्वा, वाससो जरावत्‌ स्वशरीरे
जरादावस्वातन्त्र्यदर्शनात्सर्वत्रास्वातन्त्रयं जीवस्य ज्ञेयमित्यनेनोच्यते । श्लोकार्थस्तु व्यक्तः ॥ २२॥

{{% /details %}}



{{% details "पद विचार" %}}


{{% /details %}}
