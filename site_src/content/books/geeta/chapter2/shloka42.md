---
title: "श्लोक २.४२ / ४३ / ४४ - साङ्ययोग"
date: 2022-07-31T20:45:26+05:30
draft: false
book:
    toc_page: true
    next_page: shloka45
    prev_page: shloka41
    menu : geeta_menu
---



## श्लोक २.४२ / ४३ / ४४ {class=text-center}

<br/>

{{< shloka  "0"  >}}

यामिमां पुष्पितां वाचं प्रवदन्त्यविपश्चितः ।  
वेदवादरताः पार्थ नान्यदस्तीति वादिनः  ।।२.४२।।  

कामात्मानः स्वर्गपरा जन्मकर्मफलप्रदाम्।  
क्रियाविशेषबहुलां भोगैश्वर्यगतिं प्रति  ।।२.४३।।  

भोगैश्वर्यप्रसक्तानां तयापहृतचेतसाम् ।   
व्यवसायात्मिका बुद्धिः समाधौ न विधीयते  ।।२.४४।।

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

स्युरवैदिकानि मतानि अव्यवसायात्मकानि न तु वैदिकानि। तेऽपि हि केचित्कर्माणि स्वर्गादिफलान्येवाहुरित्यत आह यामिमामिति। यामाहुस्तयेत्यन्वयः। मोक्षफलमपेक्ष्य स्वर्गादिपुष्पयुक्तां वाचं प्रवदन्ति। वेदवादरताः कर्मादिवाचकवेदवादरताः। वेदैर्यन्मुखत उच्यते तत्रैव रताः। **नान्यदस्तीतिवादिनःपरोक्षविषया वेदाः परोक्षप्रिया इव हि देवाः** ऐ.उ.1।14बृ.उ.4।2।2 **मां विधत्तेऽभिधत्ते माम्** भाग.11।21।43 इत्यादिभिः पारोक्ष्येण प्रायो भगवन्तं वदन्ति।  ।।२.४२।।  

भोगैश्वर्यमतिं तत्प्राप्तिं प्रति। तत्प्राप्तिफला एव वेदा इति वदन्तीत्यर्थः। ।।२.४३।।

तेषां सम्यण्युक्तिनिर्णयात्मिका बुद्धिः समाधौ समाध्यर्थे न विधीयते। सम्यङ्निर्णीतार्थानामीश्वरे मनस्समाधानं सम्यग्भवति। तद्धि मोक्षसाधनम्। उक्तं चैतदन्यत्र न तस्य तत्त्वग्रहणाय साक्षाद्वरीयसीरपि वाचः समासन्। स्वप्ने निरुक्त्या गृहमेधिसौख्यं न यस्य हेयानुमितं स्वयं स्यात् भाग.5।11।3।   ।।२.४४।।


{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

नन्ववैदिकमतानामप्रामाणिकत्वेन -तत्रविश्वासेऽपि वैदिकेष्वपि
केचित्कर्माणि स्वर्गफलान्येवाहुः.। त्वया तु काम्यार्थन्येव स्वर्गादिफलानि
निष्कामानीश्वरार्पणबुद्ध्यऽनुष्ठितानि तु ज्ञानार्थानीत्यभिप्रेयते । तथा च
कथं त्वद्वचने निष्ठा स्यादित्यतस्तेषां वैदिकाभासताप्रदर्शनाय निन्दामह
॥ `यामित्यादित्रयेणः` ।   

वेदवादरताः वेदैर्यदापातत उच्यते  कर्मादि. तत्रैव 
रता: । वेदोक्तविष्णुमहिमविवादपूर्वकं वेदपाठका वा. निरर्थकवेदपाठका वा ।
अत एवाविपश्चितः ॥ वेदतात्पर्यार्थापरिज्ञानिनः । अन्यन्मोक्षाख्यफलं वा
ब्रह्मस्वरूपं वा नास्तीति वादिनः कामात्मानःकाम्यफलमनस्काः भोगचित्ता 
इति वा । स्वर्गपराः स्वर्गतात्पर्यकाः स्त्रर्गमेव परमपुमर्थं मन्यमाना इति
यावत्‌ । जन्म च कर्म च तत्फलं च प्रददातीति तथाविधां  क्रिग्राविशेषबहुलां
ब्रहुकर्मविशेषप्रतिपादिकां यामिमां वाचं पुष्पितां सञ्जातपुष्पां मोक्षफलमपेक्ष्य
पुष्पस्थानीयस्वर्गादिफलकां  भोगैश्वर्यप्राप्तिं  प्रति  प्रवदन्ति । तया
वाचाऽपह्रतचेतसां भोगैश्वर्ययोरासक्तचित्तानां  व्यवसायात्मिका सम्यक् 
प्रमाणनिर्णीतार्थनिश्चयरूपा  बुद्धिः समाधौ भगवति मन:समाधानार्थं न
विधौयते । तस्यैव परमपुमर्यदवतुत्वादिति भावः । 

यद्वा अव्यवसायबुद्धिः केन कारणेन भवति  यत्परित्यागात्सा बुद्धिर्न भवति 
इत्यतोऽव्यवसायबुध्देः कारणमाह ।। `यामिति` । योजना तु पूर्ववदेव ।
वेदातात्पर्यवुषयीभूत भगवत्स्वरूपमोक्षस्वरूपयोरज्ञानिनामापातप्रतीतार्थमादाय 

स्वर्गादिफलका वेदा इति वादिनां भोगैश्वर्यसक्तानामसद्वादिनां
वाक्यान्यव्यवसायबुद्धिकारणम्‌ । तत्त्यागे च सा बुद्धिर्न भवतौति 'भावः ।
अत्र पक्षे समाधावित्यस्य तत्त्वविषयतया दार्ढ्यार्थमित्यर्थः । तस्यैव
विष्णुधर्मनुष्ठानहेतुत्वादिति  ॥ ४२॥ ४३ ॥ ४४॥।

{{% /details %}}



{{% details "पद विचार" %}}


{{% /details %}}
