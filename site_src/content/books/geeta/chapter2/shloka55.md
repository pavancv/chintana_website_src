---
title: "श्लोक २.५५  - साङ्ययोग"
date: 2022-07-31T20:45:26+05:30
draft: false
book:
    toc_page: true
    next_page: shloka56
    prev_page: shloka54
    menu : geeta_menu
---



## श्लोक २.५५ {class=text-center}

<br/>

{{< shloka  "0"  >}}  

**भगवान् उवाच**   
प्रजहाति यदा कामान् सर्वान् पार्थ मनोगतान् ।   
आत्मन्येवात्मना तुष्टः स्थितप्रज्ञस्तदोच्यते ॥ २.५५॥   

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

गमनादिप्रवृत्तिर्नात्यभिसन्धिपूर्विका मात्रादिप्रवृत्तिवदितिया निशा 2।69 इत्यादिना दर्शयिष्यँल्लक्षणं प्रथमत आह एवं परमानन्दतृप्तः किमर्थमेवं प्रवृत्तिं करोतीति प्रश्नाभिप्रायः। प्रारब्धकर्मणेषत्तिरोहितब्रह्मणो वासना प्रायोऽल्पाभिसन्धिप्रवृत्तिः सम्भवतीत्याशयवान् परिहरति। प्रायः सर्वान्कामान्प्रजहाति शुकादीनामपीषद्दर्शनात्।त्वत्पादभक्तिमिच्छन्ति ज्ञानिनस्तत्त्वदर्शिनः इत्युक्तेस्तामिच्छन्ति। यदा त्विन्द्रादीनामाग्रहो दृश्यते तदाऽभिभूतं तेषाम्। तच्चोक्तम्आधिकारिकपुंसां तु बृहत्कर्मत्वकारणात्। उद्भवाभिभवौ ज्ञाने ततोऽन्येभ्यो विलक्षणाः इति। अत एव वैलक्षण्यादनधिकारिणां आग्रहादि चेदस्ति न ते ज्ञानिन इत्यवगन्तव्यम्।
न चात्र समाधिं कुर्वतो लक्षणमुच्यतेयः सर्वत्रानभिस्नेहः 2।57 इत्यादिस्नेहनिषेधात्। नहि समाधिं कुर्वतस्तस्य शुभाशुभप्राप्तिरस्ति असम्प्रज्ञातसमाधेः। सम्प्रज्ञाते त्वविरोधस्तथापि न तत्रैवेति नियमः।कामादयो न जायन्ते ह्यपि विक्षिप्तचेतसाम्। ज्ञानिनां ज्ञाननिर्धूतमलानां देवसंश्रयात् इति च स्मृतेः। मनोगता हि कामाः अतस्तत्रैव तद्विरुद्धज्ञानोत्पत्तौ युक्तं हानं तेषामिति दर्शयति मनोगतानिति। विरोधश्चोच्यतेरसोऽप्यस्य परं दृष्ट्वा निवर्तते 2।59 इति। न चैतददृष्ट्या अपलपनीयम् पुरुषवैशेष्यात्। आत्मना परमात्मना। परमात्मन्येव स्थितः सन्। आत्माख्ये तस्मिन्स्थितस्य तत्प्रसादादेव तुष्टिर्भवतिविषयांस्तु परित्यज्य रामे स्थितिमतस्ततः। देवाद्भवति वै तुष्टिर्नान्यथा तु कथञ्चन इति नारायणरामकल्पेः अतो नात्मा जीवः।

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

का भाषेति कृतलक्षणप्रशनस्योत्तरमाह । **प्रजहातीति** । उत्तरार्धे
कृताक्षेपस्य तु समाधिं या निशेत्यग्रे वक्ष्यति । 
`यदा मनोगतान्सर्वान्‌ कामान्प्रजहाति` परित्यजति । 
कामानित्युपलक्षणं कामक्रोधादीनित्यर्थः । यदा
च `आत्मन्येव` परमात्मन्येव व्यवस्थितः सन्‌ तदेकचित्तः सन्निति यावत्‌ । 
`आत्मना` परमात्मना तत्प्रसादेनेत्यर्थः । 
`तुष्टः` संतोषयुक्तः तदा `स्थितप्रज्ञो`ऽपरोक्षज्ञानी
उच्यत इत्यर्थः ।   

अत्र सर्वान्कामानित्यस्य विरुद्धकामानित्यर्थः ।
कामादेर्मनोगतत्वाव्यभिचारेऽपि मनोगतानित्युक्तिः विरुद्वसर्वकामप्रहाणघटनाय 
ज्ञानस्य कामादेश्च मानसैकनिष्ठत्वात्‌ **रसोऽप्यस्य परं दृष्ट्वा निवर्तत** इति
वक्ष्यमाणदिशाऽन्योन्यं विरुद्धत्वान्मनसि भगवत्ज्ञाने जाते तद्विरुद्घाः कामादयो 
न स्थातुमर्हतीति युक्तिसूचनेन तद्धटनात्‌ ।   

प्रायः सर्वविरुद्धकामादित्यागवत्त्वे सति भगवदेकचित्ततया संतुष्टत्वं 
ज्ञानिलक्षणमित्युक्तं भवति । न च **योगे त्विमां श्रृण्वि**ति 
ज्ञानोपायं प्रतिज्ञाय ज्ञानिलक्षणोक्तिरसंगतेति शंक्यम्‌।
प्रायो विरुद्धकामत्याग- भगवदेकचित्ततत्प्रसादायत्तसंतोषवत्त्वादीनां
ज्ञानिलक्षणतयोक्त- वक्ष्यमाणानामेव ज्ञानोपायशब्दितयोगरूपत्वात्‌ । 
परंतु ज्ञानार्थिनैतानि यत्नसाध्यानि ज्ञानिनि तु स्वभावसिद्धानीति विशेषः ॥ ५५॥

{{% /details %}}



{{% details "पद विचार" %}}
- व्यभिचारे :  deviating, exception
- प्रहाण :  cease, vanish
- घटना : Taking effect, striving after

{{% /details %}}
