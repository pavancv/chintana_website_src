---
title: "श्लोक २.११  - साङ्ययोग"
date: 2022-03-10T19:42:44+05:30
draft: false
book:
    toc_page: true
    next_page: shloka12
    prev_page: shloka9
    menu : geeta_menu
---



## श्लोक २.११ {class=text-center}

<br/>

{{< shloka  "0"  >}}

**श्री भगवानुवाच**

अशोच्यानन्वशोचस्त्वं प्रज्ञावादांश्च भाषसे।  
गतासूनगतासूंश्च नानुशोचन्ति पण्डिताः।।2.11।।

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

तत्र सेनयोर्मध्ये बान्धवादिमोहजालसंवृतं विषीदन्तमर्जुनं भगवानुवाच। `प्रज्ञावादान्` स्वमनीषोत्थवचनानि। कथमशोच्याः `गतासून्`।

{{% /details %}}


{{% details "श्रीराघवेन्द्रतीर्थविरचित गीताविवृत्तिः" %}}

भगवन्माहात्म्यज्ञानतद्भक्तिपूर्वकं भगवदाराधनरूपतया स्वविहित- वृत्तित्वेन वाऽनुष्ठीयमानो नारायणद्विट्तदनुबन्धिनिग्रहः क्षत्रियाणां परमो धर्मः। तं धर्मं बन्धुस्नेहादधर्मत्वेनोक्तदिशा शङ्मानं अर्जुनं प्रत्युक्तरूपो निग्रह
एवं परमधर्मः, तद्विरुद्धः सर्वोऽपि अधर्म इति कृत्स्नगीताशास्त्रेण
बोधयिष्यन्नादौ तावदविवेकेन तव शोक इत्याह || 
**अशोच्यानिति**  । `अशोच्यान्‌` शोकानहनि । हे पार्थ त्वं अन्वशोचः । यान्‌ त्वं शोचितवानभूस्ते न शोकार्हा
इति यावत्‌ । `प्रज्ञावादांश्च भाषसे` ।   
प्रज्ञयोत्था वादाः प्रज्ञावादाः *स्वबुद्धिमात्रपरिकल्पिता वादाः तान्‍भाषसे। यान्प्रभाषसे ते*
स्वबुद्धिमात्रपरिकल्पिता वादाः न वृद्धसम्मता इति यावत्‌ । यद्वा *प्रकर्षेण
जानन्तीति* `प्रज्ञाः` | “इगुपधज्ञाप्रीकिरःकः” । तेषामवादाः `प्रज्ञावादाः`
प्राज्ञविरुद्धवादास्तान्प्रभाषस इत्यर्थः । न हि “'दृष्द्वेमं स्वजनं कृष्ण”
इत्याद्यर्जुनवाक्येषु कश्चित्प्राज्ञसम्मतवादोऽस्ति । न हि प्राज्ञा  नारायणद्विट्तदनुबन्धिनिग्रहं अधर्म वदन्‍तीति भावः । ननु आसन्नविनाशास्ते
कथमशोच्या इत्यत आह ॥ **गतासूनिति** । पण्डिताः ज्ञानिनः । `गतासून्` आसन्नविनाशान्‌ । अगतासूनिवेत्युपमार्थश्वकारः । जीवत इव
तान्नानुशोचन्ति यतोऽतो न शोच्यास्त इति तानन्वशोचस्त्वमिर्त्थः ॥ १ १ ॥

{{% /details %}}



{{% details "पद विचार" %}}

- विट् : 
- *गीताभाष्य starts here !!*

> *Note the definition defers from other Acharyas.*
- प्रज्ञावादा :  
- गतासून्  :
{{% /details %}}
