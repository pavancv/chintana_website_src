---
title: "श्लोक २.३९ - साङ्ययोग"
date: 2023-11-27T19:48:02+05:30
draft: false
book:
    toc_page: true
    next_page: shloka40
    prev_page: shloka38
    menu : geeta_menu
---



## श्लोक २.३९ {class=text-center}

<br/>

{{< shloka  "0"  >}}

एषा तेऽभिहिता सांख्ये बुद्धिर्योगे त्विमां श्रृणु।  
बुद्ध्यायुक्तो यया पार्थ कर्मबन्धं प्रहास्यसि  ॥२.३९॥ 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

साङ्ख्यं ज्ञानम्।शुद्धात्मतत्त्वविज्ञानं 
साङ्ख्यमित्यभिधीयते इति भगवद्वचनाद्व्यासस्मृतौ। योग 
उपायःदृष्टा योगाः प्रयुक्ताश्च पुंसां श्रेयःप्रसिद्धये 
इति प्रयोगादभागवते। नेतरौ साङ्ख्ययोगौ उपादेयत्वेन 
विवक्षितौ कुत्रचित्सामस्त्येन कर्मयोग इत्यादिप्रयोगाच्च। 
निन्दितत्वाच्चेतरयोर्मोक्षधर्मेषु भिन्नमतत्वमुक्त्वा`` 
पञ्चरात्रस्तुत्या वेदानां त्वेकार्यत्वान्न विरोधः। 
पार्थक्यं तु साङ्ख्याद्यपेक्षया युक्तम्। तत्रैव 
चित्रशिखण्डिशास्त्रे पञ्चरात्रमूले वेदैक्योक्तेश्च एवमेव 
सर्वत्र साङ्ख्ययोगशब्द उपादेयवाचको वर्णनीयः। युक्तेश्च 
ज्ञानं पूर्वं जैवमुक्तम्। उपायश्च वक्ष्यते। 
बुध्यतेऽनयेति बुद्धिः। साङ्ख्यविषयो यया वाचा बुध्यते सा 
वागभिहितेत्यर्थः।  ॥२.३९॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

**न त्वेव**  इत्यादिग्रन्थोक्तार्थोपसंहारपूर्वकं 
तत्सङ्गतत्वेनोत्तरप्रकरणारम्भ 
प्रतिजानीते ॥ **एषेति** । अत्र `सांख्य`शब्दो 
जीवेश्वरज्ञानपरः । **न त्वं नेम** 
इत्यादिना जीवस्य प्राधान्येन, तादर्थ्येन न 
त्वेवाहमित्यादिनेश्वरस्येति द्वयोरपि 
प्रकृतत्वात्‌ । `बुद्धि`शब्दश्च बुध्यतेऽनयेति 
करणव्युत्पत्त्या बोधजनकवाक्यपरः। 
`योग`शब्दश्च युज्यते प्राप्यते फलमनेनेति 
करणव्युत्पत्त्योपायपरः । अयमर्थः ।
हे `पार्थ`, `सांख्ये` जीवेश्वरस्वरूपज्ञानविषये 
तज्जननार्थ(तज्ज्ञानार्थ)मिति यावत्‌ । 
`एषा` न त्वेवाहमित्यारभ्य देही नित्यमवध्य इत्यन्ता । 
बुद्धिः तदुभयस्वरूपबोधजनिका वाक्‌ वाक्यानीति यावत्‌ । 
ते तुभ्यमभिहिता उक्ता । `योगे` तज्ज्ञानहेतूपायविषये तु, 
उपायज्ञानार्थमिति यावत्‌ । 
इमां **त्रैगुण्यविषया** इत्यादिनाऽऽषष्ठसमाप्ति 
वक्ष्यमाणां  `बुद्धिं` उपायबोधजनिकां वाचं वाक्यानीति 
यावत्‌ । `श्रृणु` । 
श्रवणमात्रस्य विधिना विनापि समभवात् श्रुत्वा 
तत्र निष्ठं कुर्वित्यर्थः । अत्र वागभिहितेति 
यौगिकबुद्धिपदेन तदुक्तिर्नाविशदं 
वाङमात्रमुक्तम्‌ । किन्तु तदवबोधो यथोत्पद्येत तथोक्तमिति 
ज्ञापनायेति ध्येयम्‌ । आदरजननाय योगं प्रशंसति 
॥ **बुद्ध्येत्यादिसार्ध श्लोकेन** । यया मद्वाग्जन्यया 
`बुद्व्या` ज्ञानोपायबुद्व्या युक्तः सन्‌ तदनुष्ठानद्वारा 
ब्रह्मसाक्षात्कारातिशयं प्राप्य
`कर्मबन्धं` संसारं निःशेषतः `प्रहास्यसि` मुक्तो 
भविष्यसि ॥२.३९॥ 

{{% /details %}}



{{% details "पद विचार" %}}


{{% /details %}}
