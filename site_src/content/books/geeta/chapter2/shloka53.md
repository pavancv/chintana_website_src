---
title: "श्लोक २.५३  - साङ्ययोग"
date: 2022-07-31T20:45:26+05:30
draft: false
book:
    toc_page: true
    next_page: shloka54
    prev_page: shloka51
    menu : geeta_menu
---



## श्लोक २.५३ {class=text-center}

<br/>

{{< shloka  "0"  >}}

श्रुतिविप्रतिपन्ना ते यदा स्थास्यति निश्चला ।  
समाधावचला बुद्धिस्तदा योगमवाप्स्यसि ॥ २.५३॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

तदेव स्पष्टयति श्रुतिविप्रतिपन्नेति। पूर्वं श्रुतिभिर्वेदैर्विप्रतिपन्ना विरुद्धा सती यदा वेदार्थानुकूलेन तत्त्वनिश्चयेन विपरीतवाग्भिरपि निश्चला भवति ततश्च समाधावचला। ब्रह्मप्रत्यक्षदर्शनेन भेरीताडनादावपि परमानन्दमग्नत्वात्। तदा योगमवाप्स्यसि उपायसिद्धो भवसीत्यर्थः।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

किं तन्मोहकलिलं कीदृशं च तदतितरणमित्याकांक्षायां
पुंसामधममध्यमोत्तमावस्थादिप्रदर्शनेन पूर्वश्लोकोक्तमेव योगानुष्ठानविधिं
स्पष्टयति ॥ `श्रुतीति` ॥ परोक्षनिश्चयात्पूर्वावस्थायां श्रुतिभिर्वेदैर्विप्रतिपन्ना
विरुद्धा सती बुद्धिर्यदा वेदार्थानुकूलेन तत्त्वनिश्चवेनासच्छास्त्रैश्चालनहीना
इदमदो वेति संशयानास्कंदिता सती स्थास्यति । ततश्च समाधिर्भवति । जाते
च समाधौ असंप्रज्ञातध्याने अपरोक्षज्ञानं भवति । तेन च ब्रह्मदर्शनेन
परमानंदमग्नतया भेरीताङनादिनाऽपि चलनहीना बुद्धिर्मनो यदा स्थास्यति
तदा योगं योगफलं  ज्ञानोपायानुष्ठानस्य फलमवाप्स्यसीत्यर्थः ।
पूर्वावस्थायामनुष्ठितयोगस्य परोक्षभगवन्निश्चयावधित्वमुक्तं । परोक्षनिश्चयस्य
काष्ठात्वसच्छास्त्रैरनेकधा  परिलोड्यमानत्वेऽप्यप्रमाण्यशंकाकलंकितत्वम् । तंद्दशायामनु्ष्ठितनिवृत्तकर्मरूपयोगस्यः तु समाधौ
भगवदपरोक्षज्ञानावधित्वम् ‌ | तस्यः तु भेरीताङनादिनाऽप्यप्रबोधसमाधिस्थत्वम् ।
एतेन बुर्दिमनसः मोहकलिलं श्रुतिविरुद्धत्वरूपो दोषः ।  तत्तरणं वेदार्थानुकूलेन निश्चयेन  दृढतयाऽवस्थानम्‌ ।  तदा  निर्वेदं  गंताऽसीत्यस्य- विवरणं
समाधावचलाबुद्धिरित्युक्तं भवति ।  श्लोकद्वयस्यापि   अचंचलसमाध्यवस्थाप्राप्तिर्योगानुष्ठानावधिरिति तात्पर्यं ध्येयम्‌ ।  

यद्वा बुद्धिर्मनः शरुतिविप्रतिपनना श्रुतिविशेषेण प्रतिपन्ना श्रुत्यर्थनिर्णयं प्राप्ता सती इदमदोवेति चंचलत्वहीना
यदा स्थास्यति तदा समाधौ समाधिः समाधानं । सति सप्तमी । श्रुत्यर्थनिश्चयेन
निश्चलत्वे सति अपरोक्षज्ञानं भवतीति योज्यम्‌ । तेन च विष्णावचला भवति
बुद्धिः । ततश्च योगं भगवद्योगं मुक्तिमवाप्स्यसीति ॥ ५३ ॥


{{% /details %}}



{{% details "पद विचार" %}}


{{% /details %}}
