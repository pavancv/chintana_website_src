---
title: "श्लोक २.४/५  - साङ्ययोग"
date: 2022-03-10T17:38:56+05:30
draft: false
book:
    toc_page: true
    next_page: shloka6
    prev_page: shloka1
    menu : geeta_menu
---



## श्लोक २.४\५ {class=text-center}

<br/>

{{< shloka  "0"  >}}

**अर्जुन उवाच**  
कथं भीष्ममहं संख्ये द्रोणं च मधुसूदन ।   
इषुभिः प्रतियोत्स्यामि पूजार्हावरिसूदन  ।।२.४।।

गुरूनहत्वा हि महानुभावान्
श्रेयो भोक्तुं भैक्ष्यमपीह लोके।    
हत्वार्थकामांस्तु गुरूनिहैव
भुञ्जीय भोगान् रुधिरप्रदिग्धान्  ।।२.५।।

{{< /shloka >}}

---

{{% details "श्रीराघवेन्द्रतीर्थविरचित गीताविवृतिः" %}}

पुनः स्नेहकारुण्यतया व्याकुलो भगवदुक्तं हितमजानन्नर्जुन
उवाच ॥ कथमित्यादिपञ्चभिः श्लोकैः |  
हे मधुदैत्यघातक शत्रुनिबर्हण, `सङ्ख्ये` युद्धे भीष्मं द्रोणं कथमहम  `इषुभिः` बणैः प्रतियोत्स्यामि | कुतः यतस्तौ
`पूजार्हौ` पूजनीयौ तत इति ॥ ४॥ 

ननु चैतदहनने राज्याप्राप्तेः देहनिवाहो न स्यादित्वतः आह ॥ **गुरूनिति** ।
`महानुभावान्` भगवद्भक्त्यादिगुणसम्पन्नान्‌ द्रोणादिगुरूनहत्वा इह लोके `भैक्षं` भिक्षयोपलब्धं अन्न भोक्तुं श्रेयः वरम्‌ । पारत्रिकदुःखाभावादितिभावः। `हि`
*यतोऽतो न योत्स्यामीत्यन्वयः* । न केवलं तेषां हनने पारत्रिकदुःखम्‌ ।
किंत्विहाप्यतिदुःखमित्याह ॥ **हत्वेति** । अर्थ कामयन्त इत्यर्थकामास्तान्‌
`गुरून्हत्वा` तैर्भुज्यमानांस्तानेव भोगांस्तद्द्रुधिरेण `प्रदिग्धान्` प्रकर्षेण लिप्तान्‌ तदीयासनेष्वेवोपविश्य इह `भु़ञ्जीय` अनुभवेयम्‌ । तदेतत्‌
परलोकदुःखादतिशयितं दुःखमिति भावः ॥ ५॥

{{% /details %}}


{{% details "पद विचार" %}}

प्रदिग्धान् :  प्रकर्षेण लिप्तान्‌ - Tainted

{{% /details %}}
