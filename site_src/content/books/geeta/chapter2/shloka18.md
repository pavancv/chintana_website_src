---
title: "श्लोक २.१८  - साङ्ययोग"
date: 2022-03-11T12:06:33+05:30
draft: false
book:
    toc_page: true
    next_page: shloka19
    prev_page: shloka17
    menu : geeta_menu
---



## श्लोक २.१८ {class=text-center}

<br/>

{{< shloka  "0"  >}}

अन्तवन्त इमे देहा नित्यस्योक्ताः शरीरिणः।   
अनाशिनोऽप्रमेयस्य तस्माद्युध्यस्व भारत ।।२.१८।।

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

भवतु देहस्यापि कस्यचिन्नित्यत्वमिति नेत्याह **अन्तवन्त** इति। अस्तु तर्हि दर्पणनाशात् प्रतिबिम्बनाशवदात्मनाश इत्यत आह नित्यस्य शरीरिण इति। `ईश्वरव्यावृत्तये`। न च नैमित्तिकनाश इत्याह अनाशिन इति। कुतः अप्रमेयेश्वरसरूपत्वात्। नह्युपाधिबिम्बसन्निध्यनासे प्रतिबिम्बनाशः सति च प्रदर्शके। स्वयमेवात्र प्रदर्शकः चित्त्वात् नित्यश्चोपाधिः कश्चिदस्ति।प्रतिपत्तौ विमोक्षस्य नित्योपाध्या स्वरूपया। चिद्रूपया युतो जीवः केशवप्रतिबिम्बकः इति भगवद्वचनात्।

{{% /details %}}

---

{{% details "श्रीराघवेन्द्रतीर्थविरचित गीताविवृतिः" %}}

ननु *“रूप रूपं प्रतिरूपो बभूव” (काठक २-५-५६ )* इति श्रुतेः जीवः
प्रतिबिम्बः । प्रतिबिम्बश्चोपाधिकृतः प्रतिमुखमिव दर्पणोपाधिकृतम्‌ । देह एवात्र जीवोपाधिर्नान्योऽस्ति । तथा च जीवचेतना न नित्याः
नाशवद्देहोपाधिकत्वात्‌ दर्पणोपाधिक्प्रतिमुखवत्‌ । नश्वरबिम्बोपाधि-
सन्निधिकत्वात्‌ नश्वरमुखदर्पणसन्निधिकप्रतिमुखवदिति प्रतिपक्ष-
ग्रस्तमनादिनित्यत्वानुमानमित्यत आह ॥   
**अन्तवन्त इति** | एकवचनं बहुवचनार्थे । शरीराणां नित्यानामिमे परिदृश्यमानाः भौतिकाः देहाः अन्तवन्तः विनाशिनः इति योजना । इम इति विशेषणादन्येऽन्तहीना अपि देहाः सन्‍तीति सूच्यते । 
अत एवोपाधयो जीवानां नान्तवत् भौतिकदेहा इत्याद्यप्रतिपक्षे हेतुरसिद्धः। अत एव नित्यस्येति साध्योक्तिः | जीवाः नित्याः
नित्योपाधिकत्वात्‌ व्यतिरेकेण प्रतिमुखवदित्युक्ते भवति ।
नित्यस्येत्येवोक्तावीश्वरस्यापि देहोऽन्तवानिति प्राप्नोतीत्यतः `शरीरिण` इति विशेषणम्‌ । द्वितीयहेतुरयसिध्द इत्याह ॥   
**अनाशिन** इति ।
बिम्बोपाधिसन्निधिनाशकृतनाशहीनस्य शरीरिण इत्यन्वयः | जीवाः नित्याः
नित्यबिम्बोपाधिसन्निधिकत्वात्व्यतिरेकेण प्रतिमुखवदित्युक्त भवति ।
ननूपाधेर्नित्यत्वेऽपि परिच्छिन्नपरिमाणस्यैव वस्तुनो बिम्बत्वयोग्यत्वात्परिच्छिन्नयोश्च बिम्बोपाध्योः सन्निधेः दर्पणमुखसन्निधेरिव कादाचित्कत्वनियमात्कथं तस्य नित्यतेत्यत आह ॥   
**अप्रमेयस्येति* । प्रमा परिमितिः अपरिच्छिन्नस्मेत्यर्थः । सर्वगतस्येति यावत्‌ । जीवे सर्वगतत्वस्याभावादतद्भावे `सामानाधिकरण्यं सारूप्यं गमयतीति` *सिंहश्चैत्र इत्यादौ प्रसिद्धेः* सर्वगतेश्वरसरूपस्येत्यर्थः । तत्प्रतिबिम्बस्येति यावत्‌ ।
सर्वगतेश्वरप्रतिबिम्बस्थ कथ्थं बिम्बोपाधिसन्निधिनाशेन नाशः स्थादिति भावः। न च सर्वगतस्य प्रतिबिम्बत्वायोगः | तत्सारूप्यस्यैव प्रतिबिम्बताशब्दार्थत्वात् ।
तदाह सूत्रकारः ।  
**ૐ यावदात्मभावित्वाद्च॒ न दोषस्तहर्शनात्‌ ૐ**(२-३-३०) इति । उपसंहरति ॥ तस्मादिति । बिम्बोपाधितत्सन्निधीनां
नाशाभावेन तन्नाशप्रयुक्तनाशस्य जीवचेतने अनाशङ्क्यत्वेन
प्रतिपक्षानुत्थानात्‌, न त्वेवाहमित्यत्रोक्तानादिनित्यत्वानुमानेन जीवस्य नित्यत्वात्‌,
जीर्णदेहहानेऽपि समीचीनदेहान्तरलाभरूपप्रतिनिधिना
समाधानसम्भवात्‌, बन्धुदेहस्पर्शनदर्शनाद्यभावनिमित्तशोकस्य च
परमपुमर्थहेत्वभिमानत्यागेन निवर्तितुं शक्‍यत्वात्‌, 
भगवत्पूजार्थ है भारत युद्धस्वेति । 

नन्वेतदयुक्तम्‌ । जीवेश्वरयोर्नित्यत्वाविशेषात्‌, कुत ईश्वरस्य
पूज्यतेत्यतो वा जीवाद्धरेर्विशेषं
वक्तुमविनाशित्वित्यादिश्लोकद्दयं प्रवृत्तम्‌ | तथाहि।  
येन भगवता इदं जगत्‌ कालः गुणजातं ततं व्याप्तम्‌। कालतो
गुणतो देशतश्च यद्विष्ण्वाख्यं ब्रह्म ततिमत्तद्विष्ण्वाख्यं ब्रह्माविनाशि। तुर्विशिषे

अनित्यत्वं देहहानिर्दुःखप्राप्तिरपूर्णता ।  
नाशश्चतुर्विधः प्रोक्तः तदभावो हरेः सदा ॥

इत्युक्तदिशा चतुर्विधनाशहीनमिति विद्धि जानीहीत्वर्थः ।
विनाशमित्यादिप्राग्वद्व्याख्येयम्‌ । वर्णाकाशादेर्देशकालाभ्यां व्याप्तत्वेऽपि न गुणतः साऽस्ति । जीवस्य कालतस्ततत्वेऽपि न देशगुणाभ्यां ततिरस्तीति हरेस्ततत्वे विशेषः । अस्त्वेवं हरेः सर्वप्रकारेण विनाशाभावः । तावता जीवादविनाशविषये वो हरेर्विशेष इत्यत आह ॥  
**अन्तवन्त इति** ।
शरीरिणां शीर्यमाणदेहवतां संसारिणामिति यावत्‌ । स्वरूपतो नित्यानां जीवानामिमे देहाः । अन्तवन्तो विनाशवन्तो जनिमन्तश्चेत्यपि ग्राह्मम्‌ । संसारिदेहाः आद्यन्तवन्त इत्युक्त्या मुक्तदेहो नैवमिति लाभान्मुक्तेश्वरस्य हरेः कैमुत्यसिद्धो नित्यदेहः ।
एवं चोत्पत्तिविनाशवद्देहवतां च दुःखप्राप्तिरवर्जनीयैव ।
गुणतोथवपूर्णता व्यक्तैवेति | स्वरूपतो नित्यत्वेऽपि त्रिविधनाशवत्त्वाज्जीवस्य ततो हरेश्वतुर्विधनाशहीनस्यास्ति महान्विशेष इति तत्पूजा कार्येत्युपसंहरति
॥  
**अनाशिन इति** ।  तस्माज्जीवेभ्योऽतिशयवत्त्वात्‌, अनाशिनश्चतुर्विधनाशहीनस्याप्रमेयस्य
देशकालगुणापरिच्छिन्नस्य हरेः पूजार्थं युध्यस्वेति | किञ्च न केवलं सर्वप्रकारेणाविनाशित्वात्‌तत्पूजा कार्येति । किन्तु
सर्वथैवाविनाशित्वात्स एव स्वतन्त्रः । ततदश्च तदधीनत्वान्मुक्तेः
युद्धादिस्वकर्मणाराधितश्च मोक्ष ददातीत्यतस्तत्पूजा कार्येति भावेन चोक्तमनाशिनोऽप्रमेयस्येति || १८ ॥

{{% /details %}}


---

{{% details "पद विचार" %}}


{{% /details %}}
