---
title: "श्लोक २.३३ \ ३४\ ३५ \ ३६ - साङ्ययोग"
date: 2023-11-27T19:47:20+05:30
draft: false
book:
    toc_page: true
    next_page: shloka37
    prev_page: shloka31
    menu : geeta_menu
---



## श्लोक २.३३ \ ३४\ ३५ \ ३६ {class=text-center}

<br/>

{{< shloka  "0"  >}}

अथ चैत्त्वमिमं धर्म्यं संग्रामं न करिष्यसि ।   
ततः स्वधर्मं कीर्तिं च हित्वा पापमवाप्स्यसि ॥२.३३॥

अकीर्तिं चापि भूतानि कथयिष्यन्ति तेऽव्ययाम्।  
संभावितस्य चाकीर्तिर्मरणादतिरिच्यते ॥२.३४॥

भयाद्रणादुपरतं मंस्यन्ते त्वां महारथाः।    
येषां च त्वं बहुमतो भूत्वा यास्यसि लाघवम् ॥२.३५॥

अवाच्यवादांश्च बहून् वदिष्यन्ति तवाहिताः।  
निन्दन्तस्तव सामर्थ्यं ततो दुःखतरं नु किम् ॥२.३६॥


{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

*आचार्येण टिप्पणी नकृतः ।*

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

युद्धाकरणेऽनर्थप्राप्त्युक्त्या च तत्कर्तव्यतामाह ॥ 
**अथ चेदित्यादिचतुर्भिः** । अथ चेत्‌ यदृच्छया 
पारत्रिकसुखहेतुत्वेन च प्राप्तमपि
। `धर्म्यं` प्राग्वत्‌ । `इमं संङग्रामं` युद्धं 
`न करिष्यसि` न कुर्याः । तर्हि `ततः`
`स्वधर्म`भूतयुद्धाकरणात्‌ न केवलं धर्मकीर्त्योहानि 
स्वविहितधर्मत्यागात् `पापं चावाप्स्यसि` ॥३३॥  

अपकीर्तिं चावाप्सयसीत्याह ॥ **अकीर्तिं चेति** । 
`अपि चाकीर्तिं` अपकीर्तिम्‌ । `अव्ययां` शाश्वतीम्‌ । 
अस्तुः को दोष इत्यत आह ॥ **सम्भाितस्येति** । 
लोके बहुमतस्य, `अतिरिच्यते` अधिका भवतिः ॥३४॥     

दयालुत्वान्निवृत्तोऽयमिति कीर्तिमेव कथयिष्यन्तीत्यत आह ॥
**भयादिति** ।  `मंस्यन्ते` 
ज्ञास्यन्ते । महारथस्वरूपमुक्तं पूर्वाध्याये ।
। मन्यन्तां ते ततः का हानिरित्यत आह ॥ **येषामिति** । 
येषां महारथानां त्वं, `बहुमततो` 
भूत्वाऽसीः तेषां `पुरत` एव `लाघवं यास्यसि` इत्यर्थः ॥ ३५ ॥   

न केवलं लाघवप्राप्तिः । `तवाहिताः` शत्रवः 
`अवाच्यवादान्` वचनानर्ह- शब्दान्बहून्वदिष्यन्ति । 
ततः शत्रुकृतनिन्दादिश्रवणात्‌ दुःखतरं 
अतिशयितदुःखं किं नु? न किमपीत्यर्थः ॥३६॥ 

{{% /details %}}



{{% details "पद विचार" %}}


{{% /details %}}
