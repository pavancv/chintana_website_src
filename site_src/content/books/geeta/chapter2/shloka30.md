---
title: "श्लोक २.३०  - साङ्ययोग"
date: 2022-03-15T20:45:26+05:30
draft: false
book:
    toc_page: true
    next_page: shloka31
    prev_page: shloka29
    menu : geeta_menu
---



## श्लोक २.३० {class=text-center}

<br/>

{{< shloka  "0"  >}}

देही नित्यमवध्योऽयं देहे सर्वस्य भारत।  
तस्मात्सर्वाणि भूतानि न त्वं शोचितुमर्हसि ॥२.३०॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

*आचार्येण टिप्पणी नकृतः ।*

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

यदेत्जीवस्य न त्वं नेम इत्यादिना नित्यत्वमुक्तम्‌ 
तत्स्वाभाविकत्वान्नेशाधीनम्‌ । तथा च सर्व 
परमेश्वराधीनं स एव सर्वस्वतन्त्र
इत्युक्तमतस्तद्विरोधं इत्यतः तदपि **द्रव्य कर्म च** 
इत्यादेरीश्वरायत्तमित्याह
॥ **देहीति** । `सर्वस्य` देहिनः, `देहे` स्थूलदेहे 
सूक्ष्मलिङ्गदेहे चिद्रूपस्वरूपदेहे च 
अयं पूर्वप्रकृतो हरिः रक्षकत्वेन तिष्ठति । अतो `देही` 
जीवो `नित्यमवध्यः` । हे `भारत`, तस्माद्रक्षकतया 
स्थितत्वेन नित्यमवध्यत्वात् `सर्वाणि भूतानि त्वं` 
`शोचितुं न अर्हसि` इत्यर्थः ।   

(यद्वा) देहयोग- वियोगयोः नियतत्वात्  आत्मनश्चेश्वरसरूपत्वात् बिम्बनाशादि- निमित्तनाशाभावान्न 
शोकः कार्य इत्युपसंहरति ॥ **देहीति** । प्राग्वदेव 
पूर्वार्धस्यार्थः । `तस्मात्` इत्यस्य तु 
देहयोगवियोगयोरवर्जनीयत्वत् आत्मनश्चेश्वरसरूपत्वेन 
सर्वथैवानाशादित्यर्थः भगवत्सरूपत्वेऽप्यनाशः कुत 
इत्यतोऽतिसमर्थो भगवानिति तत्सामर्थ्यं प्रगुक्तमिति तस्य तदुपसंहारोपयुक्तता ध्येयेति ॥२.३०॥

{{% /details %}}



{{% details "पद विचार" %}}

- सर्वथैवानाशादित्यर्थः  = सर्वथा एव अनाशात् इत्यर्थः

{{% /details %}}
