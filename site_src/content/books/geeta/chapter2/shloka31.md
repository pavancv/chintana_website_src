---
title: "श्लोक २.३१ \ ३२  - साङ्ययोग"
date: 2023-11-27T19:47:12+05:30
draft: false
book:
    toc_page: true
    next_page: shloka33
    prev_page: shloka30
    menu : geeta_menu
---



## श्लोक २.३१ \ ३२ {class=text-center}

<br/>

{{< shloka  "0"  >}}

स्वधर्ममपि चावेक्ष्य न विकम्पितुमर्हसि ।  
धर्म्याद्धि युद्धाछ्रेयोऽन्यत्क्षत्रियस्य न विद्यते ॥२.३१॥  

यदृच्छया चोपपन्नं स्वर्गद्वारमपावृतम् ।  
सुखिनः क्षत्रियाः पार्थ लभन्ते युद्धमीदृशम् ॥२.३२॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

*आचार्येण टिप्पणी नकृतः ।* 

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

यदुक्तं प्राक् **वेपथुश्च शरोरे मे रोमहर्षश्च जायत** इति 
तत्राह ॥ **स्वधर्ममिति** | -यद्वा न 
केवलमात्मनित्यत्वादशोकः किं 
तर्हीत्यत आह ॥ **स्तरघर्ममिति** । न 
केवलमात्मनोऽविनशादेवाविकम्पः । 
`स्वधर्ममप्यवेक्ष्य` `विकम्मितुं` शरीरे कम्पं 
सर्वावयवचेष्ठां कर्तृं नार्हसीत्यर्थः
यच्चोक्तं **न च श्रेयोऽनुपश्यामि हत्वा स्वजनमाहव** इति 
तत्राह ॥ **धर्म्यादिति** । परलोकसुखहेतुर्धमः 
तत्सम्बन्धि  तज्जनकमिति यावित । 
यद्वा धारकत्वात् धर्मोहरिः, तत्पूजारूपं यत्तत् `धर्म्यं` 
तस्मात् `युद्धादन्यच्छ्रेयः क्षत्रियस्य न विद्यते` हि 
प्रसिद्धमेतत् ॥३१॥  

किञ्च स्वयमेव महति श्रेयसि प्राप्ते विकम्पोऽनुचित 
इत्याह ॥ **यदृच्छयेति** । `यदृच्छया` 
अप्रयत्नेन `उपपन्नं` प्राप्तम् । 
**यदृच्छा हि तदिच्छा स्यात्** 
इत्युक्तेश्वरेच्छाप्राप्तमिति वा । `अपावृतम्` अपगतावरणं 
`स्वर्गद्वारं` च पारत्रिकसुखसाधनमिति यावत् । `ईदृशं`
भगवत्पूजत्वेन स्वधर्मत्वेन स्थितं `युद्धं सुखिनः` 
सुखहेतुपुण्यवन्त क्षत्रियाः  हे
`पार्थ लभन्ते` प्राप्नुवन्तिः ।   
यद्वा `ईदृशं युद्धं` ये क्षत्रियाः `लभन्ते` ते `सुखिन`
इत्यर्थः । तेन स्वजनं हि कथं हत्वा सुखिनः स्याम 
इति निरस्तम्‌ ॥३२॥ 

{{% /details %}}



{{% details "पद विचार" %}}


{{% /details %}}
