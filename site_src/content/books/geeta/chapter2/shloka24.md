---
title: "श्लोक २.२४  - साङ्ययोग"
date: 2022-03-15T20:46:02+05:30
draft: false
book:
    toc_page: true
    next_page: shloka25
    prev_page: shloka23
    menu : geeta_menu
---



## श्लोक २.२४ {class=text-center}

<br/>

{{< shloka  "0"  >}}

अच्छेद्योऽयमदाह्योऽयमक्लेद्योऽशोष्य एव च।  
नित्यः सर्वगतः स्थाणुरचलोऽयं सनातनः  ॥२.२४॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

लोकप्रसिद्धमविरुद्धमत्राप्यङ्गीकार्यम्। अहल्याजारत्वाद्यपि दोषकृतोऽपि ते न बहुतरो लेप आसीदित्युत्कर्षमेव वक्ति। बहुनरकफलो ह्यसौ। तस्य (मे तत्र) न लोम च (ना) मीयते कौ.उ.3।1 इति श्रुत्यन्तराच्च।यो मामेवमसम्मूढो जानाति पुरुषोत्तमम् 15।19 इति तदुक्तेश्च।सत्यं सत्यं पुनः सत्यं शपथैश्चापि कोटिभिः। विष्णुमाहात्म्यलेशस्य विभक्तस्य च कोटिधा। पुनश्चानन्तधा तस्य पुनश्चापि ह्यनन्तधा। नैकांशसममाहात्म्याः श्रीशेषब्रह्मशङ्कराः। इति नारदीये। अन्योत्कर्ष ऐक्यं चतथैव सर्वशास्त्रेषु महाभारतमुत्तमम्। को ह्यन्यः पुण्डरीकाक्षान्महाभारतकृद्भवेत् वि.पु.3।4।5 इत्यादिग्रन्थान्तरसिद्धोत्कर्षमहाभारतविरुद्धम्। तत्र हिनास्ति नारायणसमं न भूतं न भविष्यति। एतेन सत्यवाक्येन सर्वार्थान्साधयाम्यहम्यस्य प्रसादजो ब्रह्मा रुद्रश्च क्रोधसम्भवः। न त्वत्समोऽस्ति इत्यादिषु साधारणप्रश्नावसर एव महान्तमुत्कर्षं विष्णोर्वक्ति। अन्यत्र यत्किञ्चिदुक्तावप्यसाधारण एवावसरे। तद्ध्यग्न्यादेरपि वेदादावस्ति। त्वमग्न इन्द्रो ऋषभः सतामसि त्वं विष्णुरुरुगायो नमस्यः ऋक्सं.2।5।17।3 विश्वस्मादिन्द्र उत्तरः ऋक्सं.8।4।1।1 इत्यादिषु तद्ग्रन्थविरोधाच्च।
तथाहि स्कान्दे शैवे यदन्तरं व्याघ्रहरीन्द्रयोर्वने यदन्तरं मेरुगिरीन्द्रविन्ध्ययोः। यदन्तरं सूर्यसुरेड्यबिम्बयोस्तदन्तरं रुद्रमहेन्द्रयोरपि। यदन्तरं सिंहगजेन्द्रयोर्वने यदन्तरं सूर्यशशाङ्कयोर्दिवि। यदन्तरं जाह्नविसूर्यकन्ययोस्तदन्तरं ब्रह्मगिरीशयोरपि। यदन्तरं प्रलयजवारिविप्रुषोर्यदन्तरं स्तम्बहिरण्यगर्भयोः। स्फुलिङ्गसंवर्त्तकयोर्यदन्तरं तदन्तरं विष्णुहिरण्यगर्भयोः। अनन्तत्वात्महाविष्णोस्तदन्तरमनन्तकम्। माहात्म्यसूचनार्थाय ह्युदाहरणमीरितम्। तत्समो ह्यधिको वापि नास्ति कश्चित्कदाचन। एतेन सत्यवाक्येन तमेव प्रविशाम्यहम् इत्याह। तत्रैव शिवं प्रति मार्कण्डेयवचनम् संसारार्णवनिर्मग्न इदानीं मुक्तिमेष्यसि इत्यादि। पाद्मे शैवे मार्कण्डेयकथाप्रबन्धे शिवान्निषिध्य विष्णोरेव मुक्तिमाह अहं भोगप्रदो वत्स मोक्षदस्तु जनार्दनः इत्यादि। समब्राह्मविरोधाच्च। वेदश्चेतिहासाद्यविरोधेन योज्यःयदि विद्यात् इति वचनात्। अनिर्णयाच्चेन्द्रादिशङ्कयाऽन्यथा तत्रापीष्टसिद्धिः नामवैशेष्यात्। अतो भगवदुत्कर्ष एव सर्वागमानां महातात्पर्यम्। तथापि स्वतः प्रामाण्यत्सन्नेवोच्यते अविरोधात्।
नच प्रमाणसिद्धस्य अन्यत्रादृष्ट्यापह्नवो युक्तः धर्मवैचित्र्यादर्थानाम्। स्वतः प्रामाण्यानङ्गीकारे मानोक्तदावप्यदोषत्वं च साधयेदित्यतिप्रसङ्गः। अनन्यापेक्षया च तत्परत्वं सिद्धमागमानाम्।नारायणपरा वेदाः भाग.2।5।15 सर्वे वेदा यत्पदमामनन्ति कठो.1।2।15वासुदेवपरा वेदाः भाग.1।2।28 इति। न चैतद्विरुद्धम् ईश्वरनियमात्। अनादौ च तत्सिद्धम्द्रव्यं कर्म च कालश्च भाग.2।10।12 इत्यादौ। प्रयोजकत्वं तु पूर्वोक्तन्यायेन। अतः सिद्धमेतत्। तच्चानन्यापेक्षाचिन्त्यशक्तित्वादेव युक्तम्। अतो न मायामयमेकम्।
अचलत्वं त्वप्रहर्षमनानन्दमदुःखमसुखमप्रज्ञमसद्वेत्यादिवत्। क्रियादृष्टेःतपो मे हृदयं साक्षात् ब्रह्मन् तनुर्विद्या क्रियाकृतिः भाग.6।4।46 इत्याद्युक्तम्। अतश्च न मायामयं सर्वम् ऐश्वर्यादिवाचिभगशब्देनैव सम्बोधनाच्च। तं त्वा भग ऋक्सं.5।4।8।5 इत्यादौ स्वरूपत्वान्न मायामयत्वं युक्तम्।विज्ञानशक्तिरहमासमननन्तशक्तेः भाग.3।9।24मय्यनन्तगुणेऽनन्ते गुणतोऽनन्तविग्रहे भाग.6।4।48 पराऽस्य शक्तिर्विविधैव श्रूयते स्वाभाविकी ज्ञानबलक्रिया च श्वे.उ.6।8 इत्यादिवचनात्।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

ननु न ज्छिन्दन्तीत्यादिलट्प्रयोगेण वर्तमानस्यैव छेदादेर्निषेधादिदानीं
दृश्यमानत्वेनात्मनः प्राग्विनाशाभावेऽप्युत्तरत्र शस्त्रादिना विनाशः स्थादित्यतः
छेदादियोग्यतैवात्मनो नास्तीत्याह ॥ `अच्छेद्यो उयमिति` । 

अयं जीवः  **"कृत्याः प्राङ्ण्वुल"** इति सूत्रेणोक्तकृत्यसंज्ञकस्य ण्यप्रत्ययस्यार्हे कृत्यतृचश्चेत्यर्हार्थे  छिदि दहेत्यादेर्धातोर्विधानाच्छेदनाद्यर्हो न भवतीत्यर्थः । 

अयमयमिति पृथग्वचन यो यो जीवः स सर्वोऽयेवंरूप इति प्रदर्शनाय । कुतो नाहतेत्यत
उक्तम्‌ । `नित्य इत्यादि` । 

सर्वगतः स्थाणुरिति पदविभागः । नित्य इति
सर्वगत इत्यस्य विशेषणम्‌ । सर्वगतपदेन सर्वगतत्वविशिष्ट उच्यते । 
नित्यः सर्वगतत्वविशिष्ट इत्युक्ते **'सविशेषणे ही'**ति न्यायेन नित्यत्वं
सर्वग॒तत्वरूपविशेषणमुपसंक्रामति । नित्यं यत्सर्वगतत्वमिति । तद्वान्सर्वगत
इत्यर्थः । 

स्थाणुरिति यत्किञ्चिन्निमित्तकृतविकारहीनः । अजो नित्यः शाश्वत
इत्यत्र शाश्वतपदेन सामान्यतो विकाराभावोक्तावपीह नैमित्तिकनिषेध-
प्रकरणान्नैमित्तिकविकाराभावोक्त्र्थं  स्थाणुरित्युक्तम्‌ । अतो न पुनरुक्तता ।
अचलः प्राकृचलनहीनः, सनातनः वक्ष्यमाणदिशा सशब्द इत्यर्थः । त्वयीश्वरे
ब्रह्मणि नो विरुध्यते, विज्ञानशक्तिरहमासमनन्तशक्तेः , परास्य शक्तिविंविधैव
श्रूयते इत्यादि श्रुतिस्मृतिरूपशब्दसहितः, तत्प्रतिपाद्य इति यावत्‌ । तथा च
स्थाणुत्वेऽपि हरेः **“तदैक्षत”** (छां ६-२-३) इत्यायुक्तकर्तृत्वमचिन्त्यशक्त्यैव
युक्तम्‌ । न तु पररीत्या मायावशादित्युक्त भवति । ननु नित्य
इत्यादिविशेषणविशिष्टस्येश्वरत्वादयं जीवो नित्यः सर्वगः(गतः ) स्थाणुरिति
भगवदभेदोक्तिरयुक्तेति चेत्‌ । सत्यम्‌ । उक्तानुपपत्तेरेवाभेदोक्तिरत्र अतद् भावे
सामानाधिकरण्यं सारूप्यं गमयतीति न्यायाद्रौणी नेया,
नित्यसर्वगतत्वादियुक्तभगवत्सरूपोऽयं जीव इति । उक्तगुणकेश्वरप्रतिबिम्बो
जीव इति यावत्‌ । 

तावता कथं छेदनाद्यनर्हो जीव इति शद्भानिरास इति चेत्‌, यो यत्प्रतिबिम्बः सोऽसति विरोधे तत्समानधर्मक इति व्यापिबलेन जीवस्य स्थाणुत्वादीश्वरधर्मसमानधर्मप्राप्तेरिति तात्पर्यात्‌ ।
अनाशिनोऽप्रमेयस्येत्यत्र अजो नित्यः शाश्चत इत्यत्र नित्य इति प्रकृतार्थ च
जीवस्येश्वरप्रतिबिम्बत्वोक्तावपि न पुनरुक्तता शङ्या । तत्तच्छङ्कानिवर्तवत्वेन
भिन्नगुणविशिष्टेश्वरप्रतिबिम्बत्वस्य तत्र तत्र कथनादिति ज्ञेयम्‌ । ननु
सयुक्तिकमच्छेद्यत्वाद्युक्त्यैव नैमित्तिकनाशशङ्कानिरासात्‌ नैनमिति व्यर्थमिति
चेत्‌, **“प्रवृत्ते शरत्रसंपात"** इत्युक्तेः प्रसक्तौ सत्यामपि वर्तमानस्य
छेदादेरदृष्टेरात्मनः छेदाद्ययोग्यत्वं युक्तमिति प्रदर्शनार्थत्वात्‌ । 

यद्वा नैनमित्यादिश्लोक ईश्वरविषयः । तथा हि, वेदाविनाशिनमित्यत्रेश्वरस्य स्वतो
नाशाभावोक्त्या तन्निमित्तशोकाभावेऽपि युद्धगतशस्त्रादिकरणविशेषेण
च्छेदादिप्रसक्तेस्तन्निमित्तशोको ममेत्यत आह ॥ `नैनमिति` । 

***"य एनं वेत्ती"*** ति , श्लोके प्रकृतमीश्चरम्‌ । शिष्टं व्यक्तम्‌ । एतेनेश्वरस्य देहतोऽपि
च्छेदाद्यभावात्‌ स्वातन्त्र्यमित्युक्तं भवति । एनमेनमिति पृथक्‌ पृथग्वचनं
सर्वरूपाणामेवंभाव - प्रदर्शनाय । एवमव्यक्तोऽयमित्यत्रापि । ननु जीवस्य स्वतो
नाशाभावेऽपि युद्धगतशस्त्रादिकरणविशेषेण छेदादिः स्यादित्यत आह
॥ `अच्छेद्योऽयमिति` । 

अयं जीवः । ननु जीवस्यापीश्वरवदच्छेद्यत्वादिसत्वे
सर्वसाम्यं स्यात्‌ । तथा च किं तत्पूजयेत्यतो जीवस्य नित्यमीशाधीनतामाह
॥ `नित्य इति` ॥ सर्वगतस्थाणुरित्येकं पदम्‌ । नित्य इति योग्यतया
स्थितिरूपक्रियाविशेषणम्‌ । **"क्रियाव्ययविशेषणानां च
नपुंसकत्वमेकवचनान्तत्वं च वाच्य"** मित्येतत्ताश्रितम्‌ । अयं जीवः । नित्यः
नित्यं सर्वगते हरौ तिष्ठतीति नित्यः । सर्वगतस्थः । तदधीनतया सदा-स्थित
इति यावत्‌ । स चासावणुश्च सर्वगतस्थाणुरित्यर्थः । ईशजीवयोः
सर्वगतत्वाणुत्वरूपवैषम्यान्न सर्वसाम्यमिति भावेन सर्वगतेति अणुरिति चोक्तम्‌
। ननु जीवस्येशाधीनत्वं यदा न स्यात्तदा स्यात्सर्वसाम्यम्‌। तथा च न तत्पूजा
कार्येत्यत आह ॥ `अचल इति` । सर्वगतस्थपदं बुद्धिविविक्तमाकृष्यते
भावप्रधानम्‌ । सर्वगतस्थत्वान्न कदाचिञ्चलतीत्यचलः । नित्यं सर्वगतस्थ
इत्युक्त्यैवास्यार्थस्य लाभेऽपि केनचिद्वरादिनिमित्तेनापि न तदधीनत्वस्य नाश
इति नैमित्तिकनाशा-भावोक्यर्थमचल इत्युक्तिः । कुतः सदा हर्यधीनत्वं
जौवस्येत्यत उक्तम्‌ ॥ `सनातन इति` ॥ नादेन विधिनिषेधरूपशब्देन सह
वर्तत इति सनाद: । सनाद एव सनातनः । दशब्दस्य च्छान्दसस्तनादेशः ।
विधिनिषेधबद्धत्वात्सदातदधीन इति भावः । तदुक्तं विष्णुपुराणे । **“नित्यं
सर्वगते विष्णावणुर्जीवो व्यवस्थित"** इत्यादि ॥ २४॥


{{% /details %}}



{{% details "पद विचार" %}}


{{% /details %}}
