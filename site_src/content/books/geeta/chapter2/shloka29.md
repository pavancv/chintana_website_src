---
title: "श्लोक २.२९  - साङ्ययोग"
date: 2022-03-15T20:45:23+05:30
draft: false
book:
    toc_page: true
    next_page: shloka30
    prev_page: shloka28
    menu : geeta_menu
---



## श्लोक २.२९ {class=text-center}

<br/>

{{< shloka  "0"  >}}

आश्चर्यवत्पश्यति कश्चिदेनमाश्चर्यवद्वदति तथैव चान्यः।   
आश्चर्यवच्चैनमन्यः श्रृणोति श्रुत्वाप्येनं वेद न चैव कश्चित्  ॥२.२९॥


{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

देहयोगवियोगस्य नियतत्वादात्मनश्चेश्वरसरूपत्वात् सर्वथानाशान्न शोकः कार्य इत्युपसंहर्तुमैश्वरं सामर्थ्यं पुनर्दर्शयति आश्चर्यवदिति। दुर्लभत्वेनेत्यर्थः। तद्ध्याश्चर्यं लोके। दुर्लभोऽपीश्वरसरूपत्वात्सूक्ष्मत्वाच्चात्मनस्तद्द्रष्टा। ॥२.२९॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

तर्हि कुत्र सा कार्या नैनमित्यादौ सा बुद्धिर्भगवति कार्येत्युक्तावपि सा
किं भगवत्येव कार्या, अथ ततोऽन्यत्रापि क्कचिदित्याशङ्कां

वतिप्रत्ययप्रयोगबलेन  परिहरन्‌ भगवत्स्वातन्त्र्यं प्रागुक्तमुपसंहरति
॥। `आश्चर्यवदिति` । कश्चित्सात्विक प्रकृतिः एनमव्यक्त इत्यत्र

प्रकृतमेनमीश्वरमाश्चर्यवत्पश्यति । आश्चर्यत्वेन सर्वस्वतन्त्रत्वेन सन्तमेव
तमाश्चर्यवत्स्वतन्त्रवद्यथा भवति तथा पश्यतीति क्रियाविशेषणम्‌ । *गगनं
गगनाकारमित्यादिवत्‌* । आश्चर्यभूतस्य हरेरेवाश्चर्यवदिति स्वोपमामुखेन
हरेरितरस्य स्वातन्त्र्याभावज्ञापनायाश्चर्यवदिति वत्यन्तोक्तिः । 

अन्यश्च तथैव द्रष्टृवदेव आश्चर्यत्वेन सन्तमेनमाश्चर्यवद्यथा भवति तथा वदति । सागरं
सागरोपममितिवदन्यदाश्चर्यवस्तु नेति ज्ञापनाय स्वोपमत्वेन वक्तीत्यर्थः ।
अन्यश्च सात्विकः आश्चर्यत्वेन सन्तमेनं हरिं आश्चर्यवद्यया भवति तथा;
रामरावणयोर्युद्धं रामरावणयोरिचेतिवत्‌, अन्यदाश्चर्यतया श्रोतव्यं वस्तु
नेति ज्ञापनाय स्वोपमत्वेन श्रृणोति । कश्चिच्च सात्त्विक एनमाश्चर्यतया सन्तं
हरिं श्रुत्वाऽपि नैव वेद । अत्यद्भुतवस्तुत्वादितिभावः । ईश्वरस्य
सर्वान्प्रत्याश्चर्यत्वेऽपि विपरीतदर्शिनामसुरादीनां बहूनां भावात्‌,
यथावद्दर्शी यथावद्वादी च कश्चिद्‌ कश्चिदेवेति ज्ञापनाय कश्चिदित्याद्युक्तिः
॥।२९॥ 

यद्धोपसंहारपरोत्तरश्लोकोपयुक्तत्वे - नापरमेयस्येत्यादिना 
प्राङ्‌महिमोक्तावपि पुनर्महिमान्तरमाह ॥ `आश्चर्यवदिति` । वतिरत्र एवकारार्थः।
एनं पूर्वत्र प्रकृतं जीवं, यः कश्चिदजादिलक्षणेश्वरसरूपत्वतदधीनत्वादिना
पश्यति स पुमानाश्चर्यवत्‌ । आश्चर्य एव । उक्तरूपेणैनं जीवं वदन्‌ श्रृण्वंश्चाश्चर्य
एव दुर्लभ एवेत्यर्थः । सर्वेषामप्यहमित्यात्मदर्शनादिभावात्‌ दर्शनादिमान्कथं
दुर्लभ इत्यत उक्तमुपपादयति ॥ `श्रुत्वेति` । 

दृष्ट्वा उक्त्वेत्यपि ग्राह्यम्‌ । सामान्यतो दर्शनादौ सत्यप्युक्तरूपेण सम्यक्‌ न वेदेति सम्यग्ज्ञानी दुर्लभ इत्यर्थः। प्रतिबिम्बभूतजीवस्यापि सम्यञ्ज्ञानी दुर्लभ: । किमीश्वरसामर्थ्यं  वर्णनीयमितीश्वरसामर्थ्योक्तिर्ध्येया (ज्ञैया) ॥ २९॥।


{{% /details %}}



{{% details "पद विचार" %}}


{{% /details %}}
