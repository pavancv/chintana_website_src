---
title: "श्लोक २.१९  - साङ्ययोग"
date: 2022-03-11T12:06:36+05:30
draft: false
book:
    toc_page: true
    next_page: shloka20
    prev_page: shloka18
    menu : geeta_menu
---



## श्लोक २.१९  {class=text-center}

<br/>

{{< shloka  "0"  >}}

य एनं वेत्ति हन्तारं यश्चैनं मन्यते हतम्।  
उभौ तौ न विजानीतो नायं हन्ति न हन्यते ॥२.१९॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

व्यवहारस्तु भ्रान्त इत्याह य **एनमिति**। कुतः उक्तहेतुभ्यो नायं हन्ति न हन्यते। न हि प्रतिबिम्बस्य क्रिया। स हि बिम्बक्रिययैव क्रियावान्। `ध्यायतीव बृ.उ.4।3।7` इति श्रुतेश्च।

{{% /details %}}

---

{{% details "श्रीराघवेन्द्रतीर्थविरचित गीताविवृतिः" %}}


ननु यदुक्त जीवचैतन्यस्यथ नित्यत्वं, चच्चोक्तं
सर्वथैकप्रकारेणाविनाशित्वादीश्वरः स्वतन्त्रः, अनिच्छया
 देहनाशात्तन्निमित्तदुःखवत्त्वाच्च जीवः परतन्त्र इति, तज्जीवनित्यत्वपारतन्त्रे न युक्ते। हन्ताऽयमस्य हतश्चायमिति हननादिक्रियायाः, जीवे तत्र स्वतन्त्र्यस्य
च प्रतीतेरित्यत आह ॥  
**य इति** । यः पुमानेनं जीवं हन्तारं जीवान्तरस्य
स्वातन्त्येण घातकं वेत्ति, यश्वैनं केनचित्स्वातन्त्रेण हतं मन्यते, तावुभौ जीवस्याऽनित्यत्वज्ञानी, हननादिक्रियायां जीवस्वातन्त्र्यज्ञानी चेत्युभौ न
विजानीतः । जीवनित्यत्वभगवत्स्वातन्त्र्यज्ञानिनौ । भ्रान्ताविति यावत्‌ ।
कुतो बाधकाद् भ्रान्तित्वकल्पनेत्यत आह ॥   
**नायमिति** ।
बिम्बनित्यत्वोपाधिनित्यत्वबिम्बसन्निधिनित्यत्वानादित्वरूपोक्तहेतुभ्यो नायं हन्ति जीवम्‌। न हन्यते च जीवः । प्रतिबिम्बत्वादेव हेतोर्न स्वतन्त्रः सन्‍कश्चन हन्तीत्यर्थः । अतो बाधकाद् भ्रान्तित्वमितिभावः । अत्र हननक्रिया
जीवक्रियान्तरोपलक्षणम्‌ । सर्वत्र तस्यास्वातन्त्रयादिति । एनमीश्वरं
जीवचेतनस्यथ हन्तारंं यो मन्‍यते सोऽपि भ्रान्त एव ।
चेतनहननस्येश्वरेणाकरणादित्यपि योजना तात्पर्योक्ता ॥ १९॥


{{% /details %}}


---

{{% details "पद विचार" %}}

- हन्तारं : Killer
- हतम् : Killed

{{% /details %}}
