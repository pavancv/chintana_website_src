---
title: "श्लोक २.५९  - साङ्ययोग"
date: 2022-07-31T20:45:26+05:30
draft: false
book:
    toc_page: true
    next_page: shloka60
    prev_page: shloka58
    menu : geeta_menu
---



## श्लोक २.५९ {class=text-center}

<br/>

{{< shloka  "0"  >}}

विषया विनिवर्तन्ते निराहारस्य देहिनः।   
रसवर्जं रसोऽप्यस्य परं दृष्ट्वा निवर्तते ॥ २.५९ ॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

न चैतल्लक्षणं ज्ञानमयत्नतो भवतीत्याहोत्तरश्लोकैः। निराहारत्वेन विषयभोगसामर्थ्याभाव एव भवति इतरविषयाकाङ्क्षाभावो वा रसाकाङ्क्षादिर्न निवर्तते स त्वपरोक्षज्ञानादेव निवर्तत इत्याह विषया इति।इन्द्रियाणि जयन्त्याशु निराहारा मनीषिणः। वर्जयित्वा तु रसनमसौ रस्ये हि वर्धते इति वचनाद्भागवते 11।8।20 रसशब्दस्य रागवाचिन्वाच्च।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

नन्वेवं कामप्रहाणादिलक्षणसाधनं चेत्ज्ञानं तर्हि सर्वोऽपि जनः कस्मान्न
तत्साधयति। कामा्ुपद्रवपरिहारार्थं किं दंदह्यममानशिराः बंभ्रमीति इत्यतो
निराहारत्वेनेन्द्रियजयः, तेनैव च ज्ञानमित्वादिदुःसंपादत्वं ज्ञानस्याह ।

` विषया इत्यादिभिः त्रिभिः` । तत्राध्येनेद्रियजय उच्यते । देहिनो निराहारस्य
। हेतुगर्भमिदम्‌ । निराहारत्वेत हेतुना विषया रूपादयः - इंद्रियाणां
तद्भोगशक्तय उपलक्ष्यंते । ताः निवर्तते । रसवर्जं रसो रागः
मानसिकवषयाभिलाषवर्जम्‌ । निराहारत्वेन विषयाशिलाषो न निवर्तते ।
रसोऽप्यस्य देहिनः घरं दृष्ट्वा निवर्तते । परमात्मदर्शनेनैव
विषयाभिलाषोऽपयातीत्यर्थः । यद्वा रसेतरे रूपगंधस्पर्शशब्दाः निवर्तते ।
अत्रापि विषयपषदेनेंद्रियाणां तद्भोगशक्त्यादयो लक्ष्येते । चक्षुरादींद्रियाणां
रूपादिविषयभोगशक्तयो मनसस्तदाकांक्षा्च निवर्तंते इत्यर्थः । रसवर्जं
रसशब्दः पाग्वल्लाक्षणिकः । रसनेंद्रियस्य रसभोगशक्तिवर्जं
मानसिकरसाकांक्षावर्जमिति रसविषयकमनोगताकांक्षा रसनेंद्रियगतरसभोग
शक्तिश्च निराहारत्वेन हेतुना न निवर्तत इत्यर्थ । तद् द्वयं कदा तिवर्तत इत्यत
उक्तम्‌ ॥ `रसोऽपीति` । अस्य देहिनः रसः मानसिको रसविषयको रागः
रसनेंद्रियस्य तद् भोगशक्तिश्च परं दृष्ट्वा निवर्तते । अचेतने चेतनवदुपचाराद्रसः
परं दृष्ट्वा  निवर्तत इत्युक्तमिति ज्ञेयम्‌ । अयमर्थ । यदा बाह्येंद्रियाणि
विषवसन्निधानेऽपि न तैः सन्निकृष्यंते । सन्निकृष्टान्यपि मनस्तदाभिमुख्येन न
हरंति । अपहृतेऽपि मनसि न विषयरागो जायते, तदा नात्मन क्षोभो भवति
इत्येष इंद्वियजयः । सोऽयं संग्रहेण द्वेधा भवति । बाह्येन्द्रियाणां
शक्तिजयान्मनमो रागक्षयाच्च । एतद् द्वयं च जिज्ञासोर्निराहारत्वेन, ज्ञानिनो
ब्रह्मदर्शनेन भवतीत्येवमिंद्रियजयस्य महाप्रयत्नसाध्यत्वमिति ॥ ५९॥


{{% /details %}}



{{% details "पद विचार" %}}


{{% /details %}}
