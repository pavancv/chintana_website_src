---
title: "श्लोक २.७०  - साङ्ययोग"
date: 2022-08-04T20:45:26+05:30
draft: false
book:
    toc_page: true
    next_page: shloka71
    prev_page: shloka69
    menu : geeta_menu
---



## श्लोक २.७० {class=text-center}

<br/>

{{< shloka  "0"  >}}

आपूर्यमाणमचलप्रतिष्ठं   
समुद्रमापः प्रविशन्ति यद्वत्।  
तद्वत्कामा यं प्रविशन्ति सर्वे  
स शान्तिमाप्नोति न कामकामी ॥ २.७० ॥


{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

तेन विषयानुभवप्रकारमाह आपूर्यमाणमिति। 
यो विषयैरापूर्यमाणोऽप्यचलप्रतिष्ठो भवति नोत्सेकं प्राप्नोति न च प्रयत्नं 
करोति न चाभावे शुष्यति। न हि समुद्रः सरित्प्रवेशाप्रवेशनिमित्तौ 
वृद्धिशोषौ बहुतरौ प्राप्नोति प्रयत्नं वा करोति। स मुक्तिं प्राप्नोतीत्यर्थः।

{{% /details %}}


{{% details "श्रीराघवेन्द्रतीर्थविरचित गीताविवृतिः" %}}

ननु ज्ञानिनो बाह्यानुसंधानहीनस्य मत्तस्येव युज्येतापि
कथंचिद्नमनादिकम्‌। विषयानुभवस्तु दृश्यमानः कथं स्यात्‌ । तस्य
नियतसाधनसाध्यस्यानुसंधानेन विनाऽनुदयात्‌, इत्यतो ज्ञानिना 
क्रियमाणविषयानुभवप्रकारमाह ॥ **आपूर्यमाणमिति** ।  

नानानदीजलैरापूर्यमाणमपि अचलप्रतिष्ठं सरित्प्रवेशात् वृद्धिविशेषहीनतया
स्वभावत एव स्थितम्‌ । सरितामप्रवेशनिमित्तशोषहीनं च । सरित्प्रवेशार्थं
यत्नहीनं चेत्यपि ध्येयम्‌ । समुद्रमापो `यद्वत्` यथा `प्रविशंति तद्वत्‌` 
तथा यं ज्ञानिनं विषयैरापूर्यमाणत्वे वा अनापूर्यमाणत्वे वा 
उत्सेकानुत्सेकहीनं कामाः विषयाः
प्रविशंति सज्ञानी `शांतिं` मोक्षम्‌। `आप्नोति`।  
न तु कामकामी कुत्सितविषयेच्छावान्‌ शांतिमाप्नोतीत्यर्थः ।   
यद्वा विषयभोक्ताऽकामी कथमुच्यत इत्यत उक्तम्‌
॥ **न त्विति** । एवं विषयाननुभवन्स ज्ञानी न कामकामी ॥ ७० ॥


{{% /details %}}

{{% details "पद विचार" %}}
- सरित  : River
- आपूर्यमाण : becoming full

{{% /details %}}
