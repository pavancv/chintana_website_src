---
title: "श्लोक २.२८  - साङ्ययोग"
date: 2022-03-15T20:45:21+05:30
draft: false
book:
    toc_page: true
    next_page: shloka29
    prev_page: shloka26
    menu : geeta_menu
---



## श्लोक २.२८ {class=text-center}

<br/>

{{< shloka  "0"  >}}

अव्यक्तादीनि भूतानि व्यक्तमध्यानि भारत।  
अव्यक्तनिधनान्येव तत्र का परिदेवना    ॥२.२८॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

तदेव स्पष्टयति अव्यक्तादीनीति  ॥२.२८॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

एतदेव जन्ममृतिस्वरूपोकत्या स्पष्टयति ॥ `अव्यक्तेति `॥ अव्यक्तं
प्रधानमादिरुत्पत्तिकारणं येषां तान्यव्यक्तादीनि भूतानि जीवशरीराणि 
व्यक्तमध्यानि व्यक्तं कार्यतापत्त्यावस्थानं मध्यं जन्मनिधनान्तरालमेषां तानि
व्यक्तमध्यानि, अव्यक्ते प्रधाने निधनं लयो येषां तानि अव्यक्तनिधनान्येव ।
तत्र तेष्वेवंरूपेषु भूतेषु का परिदेवना कः शोक इति । 

यद्वा कृष्णेनैवं स्वयं युक्तीरुक्तवा शोको नः कार्य इत्युक्तम्‌ । तत्र देहनाशस्यावश्यंभावित्वं यदुक्तं
तन्नास्माभिः साध्यं, भवतोऽपि सिद्धं तेनैव शोको न कार्य
इत्याह ॥ `अथ चेति` । 

अत्र नित्यशब्दो नियतवाची । **“नित्यं नियतमेव
चे'** ति वचनात्‌ । अथेत्यस्य तिष्ठतु तावदयं प्राचीनो विस्तर इत्यर्थः । एनं
जीवं नित्यजातं नियतजनिमन्तं नित्यं मृतं वा नियतमृतिमन्तं त्वं मन्यसे
चेत्‌, यदि यावन्मोक्षं  जीवस्य जन्ममरणे नियते इति स्वयमेव मन्यसे, तथाऽपि
तावन्मात्रज्ञानेनापि एनं जीवं शोचितुं नार्हसि । जन्ममरणयोरवर्जनीयतया
निवमेन प्राप्नुवतोस्त्वयैव ज्ञातत्वात्‌ । अवर्जनीये कथं शोक इति भावः । 

एवं चास्मिन्नेव श्लोके शोकाभावे जनिमृतिनियमरूपो हेतुः स्पष्टमेवावगम्यत
इति पुनस्तत्र हेत्वाकाङ्क्षाभावादेतद्विवरणपरे जातस्येत्यादि श्लोकद्वये जीवस्य
जनिमृतिनैयत्याऽनुवादः प्रागभिप्रेतजीवास्वातन्त्र्ये च हेतुत्वेनेति का तत्र
परिवेदनेत्यनन्तरं तस्माज्जीवस्य जनिमृतिनियमवत्त्वाज्जीवे शोको यथा न कार्यः
तथा स्वतन्त्र्यबुद्धिश्च न कार्येति श्लोकद्वयतातपर्यार्थो ज्ञेयः ॥ २८॥

{{% /details %}}



{{% details "पद विचार" %}}


{{% /details %}}
