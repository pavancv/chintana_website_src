---
title: "श्लोक २.३७ - साङ्ययोग"
date: 2023-11-27T19:47:52+05:30
draft: false
book:
    toc_page: true
    next_page: shloka38
    prev_page: shloka33
    menu : geeta_menu
---



## श्लोक २.३७ {class=text-center}

<br/>

{{< shloka  "0"  >}}

हतो वा प्राप्स्यसि स्वर्गं जित्वा वा भोक्ष्यसे महीम्।  
तस्मादुत्तिष्ठ कौन्तेय युद्धाय कृतनिश्चयः ॥२.३७॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

*आचार्येण टिप्पणी नकृतः ।*

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

यच्चोक्तं 
**न चैतद्वि्तः कतरन्नो गरीयो यद्वा जयेम यदि वा नो जयेयुः**
इति जयः सन्दिग्ध इति, पक्षद्वयेऽप्यहानिरित्याह ॥ 
**हतो वेति** । 
`जित्वा वाभोक्ष्यसे महीम्` इत्यत्र स्वर्गं च 
पश्चात्प्राप्स्यसीत्यपि ध्येयम्‌ ।   
###### ये युध्यन्ते प्रधनेषु शूरासो ये तनुत्यजः ।  
###### ये वा सहस्रदक्षिणास्तांश्चिदेवापि गच्छतात् ॥ 
इति श्रुतौ ये शूराः प्रधनेषु युद्धेषु युध्यन्ते । 
ये च तत्र म्रियन्ते ये च सहस्रसंख्याकदक्षिणादातारः 
तानेवाऽयं प्रेतोऽपि गच्छतादिति यमं प्रति प्रेतस्य 
स्वर्गप्रार्थनात्‌ । तत्र च ये `युध्यन्ते` तान्प्रेतो 
गच्छतादिति युद्धशूराणां जयेऽपि 
स्वर्गप्रप्तेरत्र श्रुताववगमात्‌ । तस्मात्पक्षद्वयेऽपि 
फलभावाद्युद्धाय कृतनिश्चयः 
सन् `उत्तिष्ठ` सन्नद्धो भवेत्यर्थः ॥२.३७॥

{{% /details %}}



{{% details "पद विचार" %}}


{{% /details %}}
