---
title: "श्लोक ११.३७ - विश्वरूपदर्शन"
date: 2023-10-01T20:32:07+05:30
draft: false
book:
    toc_page: true
    next_page: shloka38
    prev_page: shloka36
    menu : geeta_menu
---



## श्लोक ११.३७ {class=text-center}

<br/>

{{< shloka  "0"  >}}

कस्माच्च ते न नमेरन्महात्मन्  
गरीयसे ब्रह्मणोऽप्यादिकर्त्रे ।    
अनन्त देवेश जगन्निवास  
त्वमक्षरं सदसत्तत्परं यत् ॥११.३७ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

कथं स्थाने इति तदाह -- कस्मादित्यादिना। 
पूर्णश्चासावात्मा चेति महात्मा। आत्मशब्दश्चोक्तो 
भारते -- यच्चाप्नोति यदादत्ते यच्चात्ति विषयानिह। 
यच्चास्य सन्ततो भावस्तस्मादात्मेति भण्यते इति। 
तत्परं सदसतः परम्।
असच्च सच्चैव च यद्विश्वं सदसतः परम्। [म.भा.1।1।23] 
इति भारते।
॥११.३७,३८,३९,४० ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

कथं युक्तमित्यत आह ॥ **कस्मादिति** । 
हे महात्मन्महांश्चासावात्मा च
तस्य संबुद्धिः `महात्मन्‌`। 
महच्छब्दोऽत्र पूर्णवाची । आत्मशब्दोऽपि 
यच्चाप्नोति (भारते) 
इत्यादिस्मृतेराप्त्यादान- विषयानुभवनित्य- 
सत्तारूपार्थचतुष्टयवाची ।
पूर्णाप्त्यादिमन्नित्यर्थः । `गरीयसे` गुरुतमाय 
`ब्रह्मण`श्चतुर्मुखस्याप्यादिकर्त्रे `ते` 
तुभ्यं कस्मान्न नमेरन्‌ । नमेयुरेव । `अनंत` 
अंतशून्य । (`देवेश`)देवानामौश ।
`जगन्निवास` जगदाथय । यत्सदसद्भावात्मकं जगत्तत्परं 
तदुत्तममक्षरम्‌ । त्वमेवेत्यर्थः ॥११.३७ ॥

{{% /details %}}



{{% details "पद विचार" %}}


{{% /details %}}
