---
title: "श्लोक ११.३६ - विश्वरूपदर्शन"
date: 2023-10-01T20:32:05+05:30
draft: false
book:
    toc_page: true
    next_page: shloka37
    prev_page: shloka35
    menu : geeta_menu
---



## श्लोक ११.३६ {class=text-center}

<br/>

{{< shloka  "0"  >}}

**अर्जुन उवाच**

स्थाने हृषीकेश तव प्रकीर्त्या  
जगत् प्रहृष्यत्यनुरज्यते च ।    
रक्षांसि भीतानि दिशो द्रवन्ति  
सर्वे नमस्यन्ति च सिद्धसङ्घाः ॥११.३६ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

यदेतद्वक्ष्यमाणं तत्स्थाने युक्तमेवेत्यर्थः। अग्नीषोमाद्यन्तर्यामितया जगद्धर्षणादेर्हृषीकेशः? 
केशत्वं त्वंशूनां तन्नियतत्वादेः? 
प्रमाणं तुशशिसूर्यनेत्रं [11।19] इत्यत्रोक्तम्? 
हृषीकाणामिन्द्रियाणामीशत्वाच्च हृषीकेशः? 
तेषां विशेषतः ईशत्वं च यः प्राणे तिष्ठन् [बृ.उ.3।7।16] 
इत्यादौ प्रसिद्धम्।न मे हृषीकाणि पतन्त्यसत्पथे 
इत्यादिप्रयोगाच्च। इतरोऽर्थो मोक्षधर्मे 
सिद्धःसूर्याचन्द्रमसौ शश्वत्केशैर्मे अंशुसंज्ञितैः। बोधयन् 
स्थापयंश्चैव जगदुत्पद्यते पृथक्। बोधनात्स्थापनाच्चैव जगतो 
हर्षसम्भवात्। अग्नीषोमकृतैरेभिः कर्मभिः पाण्डुनन्दन। 
हृषीकेशो महेशानो वरदो लोकभावनः इति च। ॥११.३६ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

तद्वचनमाह॥ **स्थान इत्यादिना** । हे `हृषीकेश` 
सर्वेंद्रियप्रेरक `तव प्रकीर्त्या`
`जगत्प्रहृष्यति` अनुरज्यते चेत्यादि (कं ) स्थाने। 
अव्ययमेतत्‌। युक्तमेवेत्यर्थः ॥११.३६ ॥

{{% /details %}}



{{% details "पद विचार" %}}


{{% /details %}}
