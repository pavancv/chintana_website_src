---
title: "श्लोक ११.२० - विश्वरूपदर्शन"
date: 2023-09-30T19:08:58+05:30
draft: false
book:
    toc_page: true
    next_page: shloka21
    prev_page: shloka19
    menu : geeta_menu
---



## श्लोक ११.२० {class=text-center}

<br/>

{{< shloka  "0"  >}}

द्यावापृथिव्योरिदमन्तरं हि  
व्याप्तं त्वयैकेन दिशश्च सर्वाः ।    
दृष्ट्वाऽद्भुतं रूपमुग्रं तवेदं  
लोकत्रयं प्रव्यथितं महात्मन् ॥११.२० ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

मातापित्रोरन्तरङ्गः स एकः? रूपेण चान्यैः सर्वगतः स एकः 
इति वारुणश्रुतेरेकेनैव द्यावापृथिव्योरन्तरं व्याप्तो 
भवति।पश्य मे पार्थ रूपाणि [1।6।18] इति बहूनि रूपाणि 
प्रतिज्ञातानि मातापितरौ च पृथिवीद्यावौ। मा नो माता 
पृथिवी दुर्मतौ धात् मधु द्यौरस्तु नः पिता 
[ऋक्सं.बृ.उ.6।3।6] इत्यादिप्रयोगात्। 
न तु नियमतो भयप्रदं तत्स्वरूपम्। नारदस्य तदभावात्। 
केषाञ्चित्तथा दर्शयति भगवान् -- प्रियन्ति केचित्तस्य 
रूपस्य दृष्टौ बिभेति कश्चिदभ्यसे सर्वतृप्तिः इति 
वारुणशाखायाम्। न तु तं सर्वे पश्यन्ति। अदृष्ट्वाऽपि 
तान्निरूप्य भयेन द्रष्टुस्तथा प्रतिभाति। तथा च 
गौतमखिलेषु -- दृष्ट्वा देवं मोदमाना 
अदृष्ट्वाऽप्येतद्भयाद्बिभ्यतो दृष्टवत्ते। पश्यन्ति ते 
न्यस्तचक्षुर्मुखांस्तु तस्मिन्नेवैते मनसो गतत्वात् 
इति। ॥११.२० ॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

`द्यावापृथिव्योरिदमंतरं` मध्यं एकेन त्वया एकरूपेण 
(त्वया) `व्याप्तम्‌` । रूपांतरैस्तु 
`सर्वा दिशो व्याप्ता`  इत्यर्थः । 
त्वयेत्येकवचनेनैवैकेनेति लाभे पुनरेकेनेत्युक्तिः 
`एकेन` रूपेण द्यावापृथिव्यंतरव्याप्ति- सूचनाय। 
हे `महात्मंस्तवेदमुग्रं`
भयंकरमद्भतं रूपं दृष्ट्वा लोकत्रयं प्रव्यथितं अतिभीतं 
पश्यामीत्यन्वयः । भूमेर्भारहाराय प्रवृत्तत्वादुग्रमिव 
न तूग्रमेव । तदुग्रत्वमपि केषांचित्संहार्यत्व- 
कारणविशेषादनभ्यासरूपकारणाद्वा । अभ्यासे तु आनंद 
एव तद्दर्शनाद्भवति ।   

अत्र `लोकत्रय`पदेन 
लोकत्रयस्थभक्तवर्गग्रहः । अभक्तानां 
तद्दृष्टेरेवाभावात्‌ । यद्वा तद्रूपमदृष्ट्टाऽपि मनसा तदनुसंधायैव बिभ्यज्जनं 
दृष्ट्राऽर्जुनोऽहमिव एतेऽपि
दष्ट्वा बिभ्यतीति बुद्ध्वा लोकत्रयं `प्रव्यथितं` 
पश्यामीत्याहेति ज्ञेयम्‌। अस्मिन्पक्षे
`लोकत्रय`शब्दो भक्ताभक्तवर्गपरः । २०॥

{{% /details %}}



{{% details "पद विचार" %}}

- बिभ्यति

{{% /details %}}
