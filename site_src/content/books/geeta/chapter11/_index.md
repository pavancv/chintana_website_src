---
title: "विश्वरूपदर्शन"
date: 2022-02-21T10:43:44+05:45
book:
    toc_page: false
    menu : geeta_menu
    next_page: None
    prev_page: ../chapter10
---

<br/>

# विश्वरूपदर्शन {class="text-center"}

---

## श्लोक ११.१ {class="visually-hidden"}

{{< shloka  link="shloka1" >}}
**अर्जुन उवाच**  
मदनुग्रहाय परमं गुह्यमध्यात्मसंज्ञितम्।  
यत्त्वयोक्तं वचस्तेन मोहोऽयं विगतो मम ॥११.१ ॥  
{{< /shloka >}}

## श्लोक ११.२ {class="visually-hidden"}

{{< shloka  link="shloka2" >}}
भवाप्ययौ हि भूतानां श्रुतौ विस्तरशो मया ।  
त्वत्तः कमलपत्राक्ष माहात्म्यमपि चाव्ययम् ॥११.२ ॥  
{{< /shloka >}}

## श्लोक ११.३ {class="visually-hidden"}

{{< shloka  link="shloka3" >}}
एवमेतद्यथात्थ त्वमात्मानं परमेश्वर ।  
द्रष्टुमिच्छामि ते रूपमैश्वरं पुरुषोत्तम ॥११.३ ॥
{{< /shloka >}}

## श्लोक ११.४ {class="visually-hidden"}

{{< shloka  link="shloka4" >}}
मन्यसे यदि तच्छक्यं मया द्रष्टुमिति प्रभो ।  
योगेश्वर ततो मे त्वं दर्शयाऽत्मानमव्ययम् ॥११.४ ॥
{{< /shloka >}}

## श्लोक ११.५ {class="visually-hidden"}

{{< shloka  link="shloka5" >}}
**श्री भगवानुवाच**  
पश्य मे पार्थ रूपाणि शतशोऽथ सहस्रशः ।  
नानाविधानि दिव्यानि नानावर्णाकृतीनि च ॥११.५ ॥
{{< /shloka >}}

## श्लोक ११.६ {class="visually-hidden"}

{{< shloka  link="shloka6" >}}
पश्यादित्यान्वसून्रुद्रानश्विनौ मरुतस्तथा ।    
बहून्यदृष्टपूर्वाणि पश्याऽश्चर्याणि भारत ॥११.६ ॥
{{< /shloka >}}


## श्लोक ११.७ {class="visually-hidden"}

{{< shloka  link="shloka7" >}}
इहैकस्थं जगत्कृत्स्नं पश्याद्य सचराचरम् ।    
मम देहे गुडाकेश यच्चान्यद्द्रष्टुमिच्छसि ॥११.७ ॥
{{< /shloka >}}

## श्लोक ११.८ {class="visually-hidden"}

{{< shloka  link="shloka8" >}}
न तु मां शक्यसे द्रष्टुमनेनैव स्वचक्षुषा ।    
दिव्यं ददामि ते चक्षुः पश्य मे योगमैश्वरम् ॥११.८ ॥
{{< /shloka >}}

## श्लोक ११.९ {class="visually-hidden"}

{{< shloka  link="shloka9" >}}
**सञ्जय उवाच**  
एवमुक्त्वा ततो राजन्महायोगेश्वरो हरिः ।    
दर्शयामास पार्थाय परमं रूपमैश्वरम् ॥११.९ ॥
{{< /shloka >}}

## श्लोक ११.१० {class="visually-hidden"}

{{< shloka  link="shloka10" >}}
अनेकवक्त्रनयनमनेकाद्भुतदर्शनम् ।    
अनेकदिव्याभरणं दिव्यानेकोद्यतायुधम् ॥११.१० ॥
{{< /shloka >}}

## श्लोक ११.११ {class="visually-hidden"}

{{< shloka  link="shloka11" >}}
दिव्यमाल्याम्बरधरं दिव्यगन्धानुलेपनम् ।    
सर्वाश्चर्यमयं देवमनन्तं विश्वतोमुखम् ॥११.११ ॥
{{< /shloka >}}

## श्लोक ११.१२ {class="visually-hidden"}

{{< shloka  link="shloka12" >}}
दिवि सूर्यसहस्रस्य भवेद्युगपदुत्थिता ।    
यदि भाः सदृशी सा स्याद्भासस्तस्य महात्मनः ॥११.१२ ॥
{{< /shloka >}}

## श्लोक ११.१३ {class="visually-hidden"}

{{< shloka  link="shloka13" >}}
तत्रैकस्थं जगत्कृत्स्नं प्रविभक्तमनेकधा ।    
अपश्यद्देवदेवस्य शरीरे पाण्डवस्तदा ॥११.१३ ॥
{{< /shloka >}}

## श्लोक ११.१४ {class="visually-hidden"}

{{< shloka  link="shloka14" >}}
ततः स विस्मयाविष्टो हृष्टरोमा धनञ्जयः ।    
प्रणम्य शिरसा देवं कृताञ्जलिरभाषत ॥११.१४ ॥
 
{{< /shloka >}}

## श्लोक ११.१५ {class="visually-hidden"}

{{< shloka  link="shloka15" >}}
**अर्जुन उवाच**  
पश्यामि देवांस्तव देव देहे   
सर्वांस्तथा भूतविशेषसङ्घान् ।    
ब्रह्माणमीशं कमलासनस्थ   
मृषींश्च सर्वानुरगांश्च दिव्यान् ॥११.१५ ॥
{{< /shloka >}}

## श्लोक ११.१६ {class="visually-hidden"}

{{< shloka  link="shloka16" >}}
अनेकबाहूदरवक्त्रनेत्रं  
पश्यामि त्वां सर्वतोऽनन्तरूपम् ।    
नान्तं न मध्यं न पुनस्तवादिं  
पश्यामि विश्वेश्वर विश्वरूप ॥११.१६ ॥
{{< /shloka >}}

## श्लोक ११.१७ {class="visually-hidden"}

{{< shloka  link="shloka17" >}}
किरीटिनं गदिनं चक्रिणं च  
तेजोराशिं सर्वतोदीप्तिमन्तम् ।    
पश्यामि त्वां दुर्निरीक्ष्यं समन्ता  
द्दीप्तानलार्कद्युतिमप्रमेयम् ॥११.१७ ॥
{{< /shloka >}}

## श्लोक ११.१८ {class="visually-hidden"}

{{< shloka  link="shloka18" >}}
त्वमक्षरं परमं वेदितव्यं  
त्वमस्य विश्वस्य परं निधानम् ।    
त्वमव्ययः शाश्वतधर्मगोप्ता  
सनातनस्त्वं पुरुषो मतो मे ॥११.१८ ॥
{{< /shloka >}}


## श्लोक ११.१९ {class="visually-hidden"}

{{< shloka  link="shloka19" >}}
अनादिमध्यान्तमनन्तवीर्य  
मनन्तबाहुं शशिसूर्यनेत्रम् ।    
पश्यामि त्वां दीप्तहुताशवक्त्रम्  
स्वतेजसा विश्वमिदं तपन्तम् ॥११.१९ ॥
 
{{< /shloka >}}

## श्लोक ११.२० {class="visually-hidden"}

{{< shloka  link="shloka20" >}}
द्यावापृथिव्योरिदमन्तरं हि  
व्याप्तं त्वयैकेन दिशश्च सर्वाः ।    
दृष्ट्वाऽद्भुतं रूपमुग्रं तवेदं  
लोकत्रयं प्रव्यथितं महात्मन् ॥११.२० ॥
{{< /shloka >}}

## श्लोक ११.२१ {class="visually-hidden"}

{{< shloka  link="shloka21" >}}
अमी हि त्वां सुरसङ्घा विशन्ति  
केचिद्भीताः प्राञ्जलयो गृणन्ति ।    
स्वस्तीत्युक्त्वा महर्षिसिद्धसङ्घाः  
स्तुवन्ति त्वां स्तुतिभिः पुष्कलाभिः ॥११.२१ ॥
{{< /shloka >}}

## श्लोक ११.२२ {class="visually-hidden"}

{{< shloka  link="shloka22" >}}
रुद्रादित्या वसवो ये च साध्या  
विश्वेऽश्िवनौ मरुतश्चोष्मपाश्च ।    
गन्धर्वयक्षासुरसिद्धसङ्घा  
वीक्षन्ते त्वां विस्मिताश्चैव सर्वे ॥११.२२ ॥
{{< /shloka >}}

## श्लोक ११.२३ {class="visually-hidden"}

{{< shloka  link="shloka23" >}}
रूपं महत्ते बहुवक्त्रनेत्रं  
महाबाहो बहुबाहूरुपादम् ।    
बहूदरं बहुदंष्ट्राकरालं  
दृष्ट्वा लोकाः प्रव्यथितास्तथाऽहम् ॥११.२३ ॥
{{< /shloka >}}

## श्लोक ११.२४ {class="visually-hidden"}

{{< shloka  link="shloka24" >}}
नभःस्पृशं दीप्तमनेकवर्णं  
व्यात्ताननं दीप्तविशालनेत्रम् ।    
दृष्ट्वा हि त्वां प्रव्यथितान्तरात्मा  
धृतिं न विन्दामि शमं च विष्णो ॥११.२४ ॥
{{< /shloka >}}

## श्लोक ११.२५ {class="visually-hidden"}

{{< shloka  link="shloka25" >}}
दंष्ट्राकरालानि च ते मुखानि  
दृष्ट्वैव कालानलसन्निभानि ।    
दिशो न जाने न लभे च शर्म  
प्रसीद देवेश जगन्निवास ॥११.२५ ॥
{{< /shloka >}}

## श्लोक ११.२६ {class="visually-hidden"}

{{< shloka  link="shloka26" >}}
अमी च त्वां धृतराष्ट्रस्य पुत्राः  
सर्वे सहैवावनिपालसङ्घैः ।    
भीष्मो द्रोणः सूतपुत्रस्तथाऽसौ  
सहास्मदीयैरपि योधमुख्यैः ॥११.२६ ॥
{{< /shloka >}}

## श्लोक ११.२७ {class="visually-hidden"}

{{< shloka  link="shloka27" >}}
वक्त्राणि ते त्वरमाणा विशन्ति  
दंष्ट्राकरालानि भयानकानि ।    
केचिद्विलग्ना दशनान्तरेषु  
संदृश्यन्ते चूर्णितैरुत्तमाङ्गैः ॥११.२७ ॥
{{< /shloka >}}

## श्लोक ११.२८ {class="visually-hidden"}

{{< shloka  link="shloka28" >}}
यथा नदीनां बहवोऽम्बुवेगाः  
समुद्रमेवाभिमुखा द्रवन्ति ।    
तथा तवामी नरलोकवीरा  
विशन्ति वक्त्राण्यभिविज्वलन्ति ॥११.२८ ॥
{{< /shloka >}}

## श्लोक ११.२९ {class="visually-hidden"}

{{< shloka  link="shloka29" >}}
यथा प्रदीप्तं ज्वलनं पतङ्गा  
विशन्ति नाशाय समृद्धवेगाः ।    
तथैव नाशाय विशन्ति लोका  
स्तवापि वक्त्राणि समृद्धवेगाः ॥११.२९ ॥
{{< /shloka >}}

## श्लोक ११.३० {class="visually-hidden"}

{{< shloka  link="shloka30" >}}
लेलिह्यसे ग्रसमानः समन्ता  
ल्लोकान्समग्रान्वदनैर्ज्वलद्भिः ।    
तेजोभिरापूर्य जगत्समग्रं  
भासस्तवोग्राः प्रतपन्ति विष्णो ॥११.३० ॥
 
{{< /shloka >}}


## श्लोक ११.३१ {class="visually-hidden"}

{{< shloka  link="shloka31" >}}
आख्याहि मे को भवानुग्ररूपो  
नमोऽस्तु ते देववर प्रसीद ।    
विज्ञातुमिच्छामि भवन्तमाद्यं  
न हि प्रजानामि तव प्रवृत्तिम् ॥११.३१ ॥
 
{{< /shloka >}}

## श्लोक ११.३२ {class="visually-hidden"}

{{< shloka  link="shloka32" >}}
**श्री भगवानुवाच**  
कालोऽस्मि लोकक्षयकृत्प्रवृद्धो  
लोकान्समाहर्तुमिह प्रवृत्तः ।    
ऋतेऽपि त्वां न भविष्यन्ति सर्वे  
येऽवस्थिताः प्रत्यनीकेषु योधाः ॥११.३२ ॥
{{< /shloka >}}

## श्लोक ११.३३ {class="visually-hidden"}

{{< shloka  link="shloka33" >}}
तस्मात्त्वमुत्तिष्ठ यशो लभस्व  
जित्वा शत्रून् भुङ्क्ष्व राज्यं समृद्धम् ।    
मयैवैते निहताः पूर्वमेव  
निमित्तमात्रं भव सव्यसाचिन् ॥११.३३ ॥
{{< /shloka >}}

## श्लोक ११.३४ {class="visually-hidden"}

{{< shloka  link="shloka34" >}}
द्रोणं च भीष्मं च जयद्रथं च  
कर्णं तथाऽन्यानपि योधवीरान् ।    
मया हतांस्त्वं जहि मा व्यथिष्ठा  
युध्यस्व जेतासि रणे सपत्नान् ॥११.३४ ॥
{{< /shloka >}}

## श्लोक ११.३५ {class="visually-hidden"}

{{< shloka  link="shloka35" >}}
**सञ्जय उवाच**  
एतच्छ्रुत्वा वचनं केशवस्य  
कृताञ्जलिर्वेपमानः किरीटी ।    
नमस्कृत्वा भूय एवाह कृष्णं  
सगद्गदं भीतभीतः प्रणम्य ॥११.३५ ॥
{{< /shloka >}}

## श्लोक ११.३६ {class="visually-hidden"}

{{< shloka  link="shloka36" >}}
**अर्जुन उवाच**  
स्थाने हृषीकेश तव प्रकीर्त्या  
जगत् प्रहृष्यत्यनुरज्यते च ।    
रक्षांसि भीतानि दिशो द्रवन्ति  
सर्वे नमस्यन्ति च सिद्धसङ्घाः ॥११.३६ ॥
{{< /shloka >}}


## श्लोक ११.३७ {class="visually-hidden"}

{{< shloka  link="shloka37" >}}
कस्माच्च ते न नमेरन्महात्मन्  
गरीयसे ब्रह्मणोऽप्यादिकर्त्रे ।    
अनन्त देवेश जगन्निवास  
त्वमक्षरं सदसत्तत्परं यत् ॥११.३७ ॥
{{< /shloka >}}

## श्लोक ११.३८ {class="visually-hidden"}

{{< shloka  link="shloka38" >}}
त्वमादिदेवः पुरुषः पुराण  
स्त्वमस्य विश्वस्य परं निधानम् ।    
वेत्तासि वेद्यं च परं च धाम  
त्वया ततं विश्वमनन्तरूप ॥११.३८ ॥
{{< /shloka >}}

## श्लोक ११.३९ {class="visually-hidden"}

{{< shloka  link="shloka39" >}}
वायुर्यमोऽग्निर्वरुणः शशाङ्कः  
प्रजापतिस्त्वं प्रपितामहश्च ।    
नमो नमस्तेऽस्तु सहस्रकृत्वः  
पुनश्च भूयोऽपि नमो नमस्ते ॥११.३९ ॥
{{< /shloka >}}

## श्लोक ११.४० {class="visually-hidden"}

{{< shloka  link="shloka40" >}}
नमः पुरस्तादथ पृष्ठतस्ते  
नमोऽस्तु ते सर्वत एव सर्व ।    
अनन्तवीर्यामितविक्रमस्त्वं  
सर्वं समाप्नोषि ततोऽसि सर्वः ॥११.४० ॥
{{< /shloka >}}

## श्लोक ११.४१ {class="visually-hidden"}

{{< shloka  link="shloka41" >}}
सखेति मत्वा प्रसभं यदुक्तं  
हे कृष्ण हे यादव हे सखेति ।    
अजानता महिमानं तवेदं  
मया प्रमादात्प्रणयेन वापि ॥११.४१ ॥
{{< /shloka >}}

## श्लोक ११.४२ {class="visually-hidden"}

{{< shloka  link="shloka42" >}}
यच्चापहासार्थमसत्कृतोऽसि  
विहारशय्यासनभोजनेषु ।    
एकोऽथवाप्यच्युत तत्समक्षं  
तत्क्षामये त्वामहमप्रमेयम् ॥११.४२ ॥
{{< /shloka >}}

## श्लोक ११.४३ {class="visually-hidden"}

{{< shloka  link="shloka43" >}}
पितासि लोकस्य चराचरस्य  
त्वमस्य पूज्यश्च गुरुर्गरीयान् ।    
न त्वत्समोऽस्त्यभ्यधिकः कुतोऽन्यो  
लोकत्रयेऽप्यप्रतिमप्रभाव ॥११.४३ ॥
{{< /shloka >}}

## श्लोक ११.४४ {class="visually-hidden"}

{{< shloka  link="shloka44" >}}
तस्मात्प्रणम्य प्रणिधाय कायं  
प्रसादये त्वामहमीशमीड्यम् ।    
पितेव पुत्रस्य सखेव सख्युः  
प्रियः प्रियायार्हसि देव सोढुम् ॥११.४४ ॥
{{< /shloka >}}

## श्लोक ११.४५ {class="visually-hidden"}

{{< shloka  link="shloka45" >}}
अदृष्टपूर्वं हृषितोऽस्मि दृष्ट्वा  
भयेन च प्रव्यथितं मनो मे ।    
तदेव मे दर्शय देव रूपं  
प्रसीद देवेश जगन्निवास ॥११.४५ ॥
{{< /shloka >}}

## श्लोक ११.४६ {class="visually-hidden"}

{{< shloka  link="shloka46" >}}
किरीटिनं गदिनं चक्रहस्त  
मिच्छामि त्वां द्रष्टुमहं तथैव ।    
तेनैव रूपेण चतुर्भुजेन  
सहस्रबाहो भव विश्वमूर्ते ॥११.४६ ॥
{{< /shloka >}}

## श्लोक ११.४७ {class="visually-hidden"}

{{< shloka  link="shloka47" >}}
**श्री भगवानुवाच**  
मया प्रसन्नेन तवार्जुनेदं  
रूपं परं दर्शितमात्मयोगात् ।    
तेजोमयं विश्वमनन्तमाद्यं  
यन्मे त्वदन्येन न दृष्टपूर्वम् ॥११.४७ ॥
{{< /shloka >}}

## श्लोक ११.४९ {class="visually-hidden"}

{{< shloka  link="shloka48" >}}
न वेदयज्ञाध्ययनैर्न दानै  
र्न च क्रियाभिर्न तपोभिरुग्रैः ।    
एवंरूपः शक्य अहं नृलोके  
द्रष्टुं त्वदन्येन कुरुप्रवीर ॥११.४८ ॥
{{< /shloka >}}


## श्लोक ११.५० {class="visually-hidden"}

{{< shloka  link="shloka49" >}}
मा ते व्यथा मा च विमूढभावो  
दृष्ट्वा रूपं घोरमीदृङ्ममेदम् ।    
व्यपेतभीः प्रीतमनाः पुनस्त्वं  
तदेव मे रूपमिदं प्रपश्य ॥११.४९ ॥
{{< /shloka >}}

## श्लोक ११.५० {class="visually-hidden"}

{{< shloka  link="shloka50" >}}
**सञ्जय उवाच**  
इत्यर्जुनं वासुदेवस्तथोक्त्वा  
स्वकं रूपं दर्शयामास भूयः ।    
आश्वासयामास च भीतमेनं  
भूत्वा पुनः सौम्यवपुर्महात्मा ॥११.५० ॥
{{< /shloka >}}

## श्लोक ११.५१ {class="visually-hidden"}

{{< shloka  link="shloka51" >}}
**अर्जुन उवाच**  
दृष्ट्वेदं मानुषं रूपं तवसौम्यं जनार्दन ।    
इदानीमस्मि संवृत्तः सचेताः प्रकृतिं गतः ॥११.५१ ॥
{{< /shloka >}}

## श्लोक ११.५२ {class="visually-hidden"}

{{< shloka  link="shloka52" >}}
**श्री भगवानुवाच**   
सुदुर्दर्शमिदं रूपं दृष्टवानसि यन्मम ।    
देवा अप्यस्य रूपस्य नित्यं दर्शनकाङ्क्षिणः ॥११.५२ ॥
{{< /shloka >}}

## श्लोक १२.५३ {class="visually-hidden"}

{{< shloka  link="shloka53" >}}
नाहं वेदैर्न तपसा न दानेन न चेज्यया ।  
शक्य एवंविधो द्रष्टुं दृष्टवानसि मां यथा ॥११.५३ ॥
{{< /shloka >}}

## श्लोक १२.५४ {class="visually-hidden"}

{{< shloka  link="shloka54" >}}
भक्त्या त्वनन्यया शक्य अहमेवंविधोऽर्जुन ।   
ज्ञातुं दृष्टुं च तत्त्वेन प्रवेष्टुं च परंतप ॥११.५४ ॥
{{< /shloka >}}

## श्लोक १२.५५ {class="visually-hidden"}

{{< shloka  link="shloka55" >}}
मत्कर्मकृन्मत्परमो मद्भक्तः सङ्गवर्जितः ।  
निर्वैरः सर्वभूतेषु यः स मामेति पाण्डव ॥११.५५ ॥
{{< /shloka >}}

<br/>

##### ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादे  विश्वरूपदर्शनं नाम एकादशोऽध्यायः ॥११ ॥  {class=text-center}

#### [भक्तियोग](../chapter12)  >> {class=text-center}


