---
title: "श्लोक ११.३२ - विश्वरूपदर्शन"
date: 2023-10-01T19:16:19+05:30
draft: false
book:
    toc_page: true
    next_page: shloka33
    prev_page: shloka31
    menu : geeta_menu
---



## श्लोक ११.३२ {class=text-center}

<br/>

{{< shloka  "0"  >}}

**श्री भगवानुवाच**

कालोऽस्मि लोकक्षयकृत्प्रवृद्धो  
लोकान्समाहर्तुमिह प्रवृत्तः ।    
ऋतेऽपि त्वां न भविष्यन्ति सर्वे  
येऽवस्थिताः प्रत्यनीकेषु योधाः ॥११.३२ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

कालशब्दो जगद्बन्धनच्छेदनज्ञानादिसर्वभगवद्धर्मवाची। 
कल बन्धने? कल च्छेदने? कल ज्ञाने?,कल कामधेनुरिति पठन्ति। 
प्रसिद्धश्च स शब्दो भगवति।नियतं कालपाशेन बद्धं शक्र 
विकत्थसे। अयं स पुरुषः श्यामो लोकस्य हरति प्रजाः। 
बद्ध्वा तिष्ठति मां रौद्रः पशुं रशनया यथा इति मोक्षधर्मे। 
विष्णुना बद्धो बलिर्वक्तिविष्णौ चाधीश्वरे (त्र्यधीश्वरे) 
चित्तं धारयन् (येत्) कालविग्रहे [11।15।15] इति भागवते। 
प्रवृद्धः परिपूर्णोऽनादिर्वा। 
ऋतं च सत्यं चाभीद्धात् [ऋक्सं.8।8।49।1म.ना.6।1] 
इति हि श्रुतिः। 
एतत् (इदं) महद्भूतम् [बृ.उ.2।4।12] इति च।
प्र विष्णुरस्तु तवसः स्तवीयांस्त्वेषं ह्यस्य स्थविरस्य 
नाम [ऋक्सं.5।6।25।3] इति च? न तु वर्धनम्।
नासौ जजान न मरिष्यति नैधतेऽसौ इति हि भागवते। 
यस्य दिव्यं हि तद्रूपं हीयते वर्धते न च इति मोक्षधर्मे। 
न कर्मणा [बृ.उ.4।4।23] इति तु कर्मणाऽपि न? किमु स्वयं इति। 
लोकान्समाहर्तुमिह विशेषेण प्रवृत्तः। भ्रात्रादींश्च ऋते 
इत्यपिशब्दः। प्रत्यनीकत्वं तु परस्परतया। सर्वेऽपि न 
भविष्यन्ति? अक्षौहिण्यादिभेदेन बहुवचनं युक्तम्।  ॥११.३२ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

एवमर्थितो भगवान्स्वगुणादीनाह ॥ **कालोऽस्मौति** । 
**कल बंधने कल संहरणे कल ज्ञाने कल विद्वावणे कल कामधेनुरि**ति धातुपाठात्‌ ।
पूर्ण(षड्‌)सद्गुणैः कलितत्वात्‌ संबद्धत्वात्कालः 
पूर्णसदुणो(षड्गुणो)ऽस्मीत्यर्थः। 
तथा जगद्बन्धनसंहरणबोधन- विद्रावणादिकर्मयुक्तत्वाच्च 
कालोऽस्मीत्यर्थः ।
*कलतेः कर्मणि कर्तरि च अण्‌ घञ् प्रत्ययो वा* । 
किमर्थमुग्रलूप इत्यस्योत्तरं
॥ **लोकक्षयकृदित्यादि** । `पृवृद्धो` देशकालतः परिपूर्णः 
। अनादिनित्य इति वा। लोकस्य क्षयकृद्भवन्नि ह 
युद्धमंडलगतान्‌ `लोकान्`‌ जनान् प्रत्यक्षत एव 
संहर्तुं प्रवृत्तोऽस्मि। तर्हि पार्थानामपि संहर्तुं 
प्रवृत्तः किमित्यत आह
॥ **ऋतेऽपौति** । `अपि`र्धर्मादिसमुञ्चये । 
धर्मादिपंचपांडवान्‌ अश्वत्थामकृतवर्मकृपांश्च विनेत्यर्थः । 
प्रत्यनीकेषु परस्परं प्रतिस्पर्धितया स्थिते 
सेनाद्वये। अक्षौहिणीबहुत्वाभिप्रायेण बहुवचनम्‌ । 
`येऽवस्थिता` योधास्ते सर्वे न भविष्यंतीत्यर्थः ॥११.३२ ॥

{{% /details %}}



{{% details "पद विचार" %}}


{{% /details %}}
