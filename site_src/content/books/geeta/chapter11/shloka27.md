---
title: "श्लोक ११.२७ - विश्वरूपदर्शन"
date: 2023-10-01T19:16:12+05:30
draft: false
book:
    toc_page: true
    next_page: shloka28
    prev_page: shloka26
    menu : geeta_menu
---



## श्लोक ११.२७ {class=text-center}

<br/>

{{< shloka  "0"  >}}

वक्त्राणि ते त्वरमाणा विशन्ति  
दंष्ट्राकरालानि भयानकानि ।    
केचिद्विलग्ना दशनान्तरेषु  
संदृश्यन्ते चूर्णितैरुत्तमाङ्गैः ॥११.२७ ॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

*आचार्येण टिप्पणी नकृतः ।*

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

`ते` प्रागुक्तधृतराष्टरपुत्रादयः ते तव 
`वक्त्राणि विशंति` इत्यत्र तेषां
भगवन्‌मुखाभिमुखचेष्टाभावेपि भगवानेवानेकमुखैः 
सेनाद्रयस्थयोधान्‌ ग्रसित्वा तिष्ठतीत्युपचारेण 
विशंतीत्यतयुक्तिः ज्ञेया । एवमग्रेऽपि | केचित्तस्मिन्मुहूर्त
एव मरिष्यमाणाः । केचिद्दशनांतरेषु विलग्नाः चूर्णितैः 
`शतशः` सूक्ष्मरेखोपेतशीर्णघटवत्‌ शतशः सूक्ष्मरेखोपेततया 
भिन्नैः `उत्तमांगैः`
शिरोभिरुपलक्षिताः संतः दृश्यंते मयेत्यर्थः । 
मदंदृष्टीनां अन्येषां तथा
दृष्टयभावेऽप्यर्जुनस्य दिव्यदृष्टिमत्त्वात्तथा दर्शनं 
युक्तमिति ज्ञेयम्‌ ।   यथाऽन्यैरदृष्टापि पूरूरवसो जराश्विभ्यां दृष्टा तथेति ।   

व्यक्तमेतद्विष्णुधर्मे एकोनविंशेऽध्याये।   
तथा हि - पुरूरवसो रूपं द्रष्टमागतावश्विनौ प्रति पुरूरवो
राजा तैलाभ्यक्तः सन्स्नातः भूषणयुतः सन्नागमिष्यामि 
तदा मद्रूपं द्रष्टव्यमित्युक्ते   
##### अप्रसाधितमेवाशु भवन्तं वसुधाधिप । 
##### पश्यावो भूषितं त्वां वै वस्रालंकरणान्वितं ॥ 
इत्यश्विभ्यामुक्ते तूष्णीं बहिर्गतस्य राज्ञः सांगोपांगादिकं
सर्वं समपश्यताम्‌ । 
##### शिरोललाटबाहुवास्यनयनादिविलोकनम्‌ । 
##### कृत्वा चिरं महीपालमूचतुस्तावरिंदमौ ॥ 
##### प्रविश्य स्नास्य भूपाल यथारहँश्च विभूषणैः ।
##### विभूषिततनुं भूयस्त्वां द्रक्ष्यावो नरेश्वरम्‌ ॥  
इत्यश्विभ्यामुक्तो राजा गृहं प्रविश्य स्नात्वाऽनुलिप्तो 
वस्रालंकारादिभूषितः सन्नश्विनोः समीपमागतः । 
तदा तौ तद्रूपं दृष्ट्वा हासं चक्रतुः । तदा राज्ञा हासकारणे 
पृष्ठे 
##### श्रुणु भूपाल सकलमावयोहसिकारणं। 
##### युष्मद्दर्शनसंभूतं क्षणापचयहेतुवम्‌॥  
##### अतस्तस्याभवत्पूर्व यादृशी ते स्वरूपता । 
##### सांप्रतं तादृशी नेयं भूषितस्यापि भूषणैः ॥
##### दिव्येन चक्षुषा भूप कालस्यास्य च तस्य च। 
#####  वपुःपरिणतिं स्वस्मात्‌ पश्यावोपचयप्रदाम्‌॥
इत्यादिनेति भावः । 

{{% /details %}}



{{% details "पद विचार" %}}


{{% /details %}}
