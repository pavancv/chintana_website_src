---
title: "श्लोक १६.८ - दैवासुरसंपत्विभागयोग"
date: 2023-12-16T21:06:03+05:30
draft: false
book:
    toc_page: true
    next_page: shloka9
    prev_page: shloka7
    menu : geeta_menu
---



## श्लोक १६.८ {class=text-center}

<br/>

{{< shloka  "0"  >}}

असत्यमप्रतिष्ठं ते जगदाहुरनीश्वरम् ।  
अपरस्परसम्भूतं किमन्यत्कामहैतुकम् ॥१६.८॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

जगतः सत्यं? प्रतिष्ठा? ईश्वरश्च विष्णुस्तद्वैपरीत्येनाहुः। तस्योपनिषत्सत्यस्य सत्यमिति प्राणा वै सत्यं तेषामेव सत्यम् [बृ.उ.2।1।20] इति हि श्रुतिः। द्वे वा व ब्रह्मणो रूपे मूर्तं चा(चैवा) मूर्तं च मर्त्यं चामृतं च स्थितं च यच्च सच्च त्यच्च [बृ.उ.2।3।1] इति। तस्योपनिषत्सत्यस्य सत्यम् [बृ.उ.2।1।20मैत्र्यु.6।32] इति एष ह्येवैतत्सादयति यामयति चेति इति प्राचीनशालाश्रुतिः। परस्परसम्भवो ह्युक्तःअन्नाद्भवन्ति भूतानि [3।14] इत्यादिना। ॥१६.८॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

किंच जगदसत्यम्‌ । 
अत्र सत्यप्रतिष्ठेश्वरशब्दा विष्णुपराः । 
नञ् बहुव्रीहिः । `जगद्‌` विशरणकर्तृतया 
सत्यपदवाच्यविष्णु- `हीनमाहुः` ।
स्थितिहेतुतया प्रतिष्ठापदोक्तविष्णुहीनमाहुः । 
`अनीश्नरं` स्वामि- हीनमाहुः ।
जगत्सृष्टयादिकर्तारं ये न जानंति त इति 
चाहुरासुरजना इत्यनुषंगः ।
**अपरस्परसंभूतं**, **अन्नाद्‌ भवंति भूतानि** इति 
(३.१४) तृतीयोक्तदिशा परस्पर संभूतं न भवतीत्यर्थः ॥ ।   

यद्वा जगत् `असत्य` सत्यंन । मिथ्येत्यर्थः | 
अत एव, 
शुक्तिरूप्यवन्न प्रतितिष्ठतीत्यप्रतिष्ठं 
ज्ञानबाध्यम्‌ । `अनीश्नरं` नियंतृहीनम्‌ ।
`अपरस्परसंभूतं` परेभ्यः संभवहीनम्‌ । 
एकस्मादेकस्य जनिर्नेति यावत्‌ । 
किं तर्हीति प्रश्नस्योत्तरम्‌ । **अन्यदिति** ॥ 
सदसद्भ्यामिति शेषः । सदसद्विलक्षणमित्यर्थः । 
केन जायत इत्यत उक्तम्‌ । कामहैतुकं 
कामहेत्व- विद्यापरिणामरूपम्‌ ॥१६.८॥

{{% /details %}}



{{% details "पद विचार" %}}


{{% /details %}}
