---
title: "श्लोक १६.१ \ ३ - दैवासुरसंपत्विभागयोग"
date: 2023-12-16T21:05:31+05:30
draft: false
book:
    toc_page: true
    next_page: shloka4
    prev_page: ../chapter16
    menu : geeta_menu
---



## श्लोक १६.१ \ ३ {class=text-center}

<br/>

{{< shloka  "0"  >}}

**श्री भगवानुवाच**   
अभयं सत्त्वसंशुद्धिः ज्ञानयोगव्यवस्थितिः ।  
दानं दमश्च यज्ञश्च स्वाध्यायस्तप आर्जवम् ॥१६.१॥

अहिंसा सत्यमक्रोधस्त्यागः शान्तिरपैशुनम् ।  
दया भूतेष्वलोलुप्त्वं मार्दवं ह्रीरचापलम् ॥१६.२॥

तेजः क्षमा धृतिः शौचमद्रोहो नातिमानिता ।  
भवन्ति सम्पदं दैवीमभिजातस्य भारत ॥१६.३॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

*आचार्येण टिप्पणी नकृतः ।*

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

॥ॐ॥ पूर्वाध्याये **निर्मानमोहा** (१५.५) इत्यादिना
संक्षेपेणोक्तस्य पुमर्थयोर्ज्ञनमोक्षयोः साधनस्य
**यतन्तोऽप्यकृतात्मानः** (१५.११) इत्यादिना चोक्तस्य 
पुमर्थविरोधिनश्च देवासुरलक्षणरूपत्वात्‌ तत्‌ 
प्रपंचनमस्मिनध्याये क्रियत इति पूर्वसंगतिरध्यायभेदश्च 
ज्ञेयः ।   

विरोध्युक्तिश्च साधनमनुतिष्ठता तत्यागोऽवश्यं कार्य इति
भावेनेति बोध्यम्‌ । तत्रादावभ्यर्हितत्वात् एव लक्षणं 
तावदाह ॥ **अभयमित्यादि** श्लोकत्रयेण । 

`अभयं` स्वतोऽन्यस्यान्यस्माच्चस्वस्य भयाभावः। 
**यस्मान्नोद्विजते लोको लोकान्नोद्विजते च यः** (१२.१५) 
इत्युक्तेः । `सत्त्यसंशुद्धिः` चित्तप्रसादः । 
`ज्ञानयोगव्यवस्थितिः` ज्ञानोपाय
निष्ठता । `दानं` पात्रे द्रव्यादित्यागः । 
`दम` इंद्रियनिग्रहः । `यजो` जोतिष्टोमादिः । 
`देवयज्ञ` पितृयज्ञादिर्वा ।
`स्वाध्यायो` वेदाध्ययनम्‌ । `तपो` ब्रह्नचर्यादि 
। `आर्जवं` मनोवाक्कर्मस्वैकरूप्यम्‌ ॥ १६.१ ॥   
  

`अहिंसा` परप्राणावियोजनम्‌ । `सत्यं` यथार्थवचनम्‌ । 
`अक्रोधः` परपीडाकरचित्तविकाराभावः । `त्याग` औदार्यम्‌ । 
`शांतिः` भगवन्निष्ठता । `अपैशुनं` परोपद्रवनिमित्तदोषाणां 
राजादेरकीर्तनम्‌ । `भूतेषु` प्राणिषु 
दयापरहितकरश्चित्तगतो धर्मविशेषः । परदुःखासहिष्टुत्तं वा । 
`अलोलुत्व`  विषयेषु रागाभावः।
आत्महिंसकेष्वप्यविरोधो `मार्दवं` अक्रौर्यं वा । 
`ह्रीर`कार्यकरणे लज्जा । `अचापलं` स्थैर्यम्‌ ॥ १६.२ ॥

`तेजः` परैरनभिभवः । `क्षमा` क्रोधाभावेन सह 
अपकर्तुरनपकृतिः | `धृतिः` अनातंकः । `शौचं` 
मृत्तिकादिभर्बाह्यशौचम्‌ । 
भगवत्स्मृत्यादिनाऽऽन्तरशौचं `अद्रोहः` परवृत्त्यनुरोधः ।
`नातिमानिता` अहंकारराहित्यम्‌ | एते गुणाः `दैवीं` 
देवसंबंधिनीं `सम्पदम्` अभिजातस्य प्राप्तस्य भवंति ।  
`अभि`रयं  **लक्षणेत्थंभूताख्याने..** 
इत्युक्त- लक्षणार्थकप्रत्यर्थे 
वर्तत इति तस्य कर्मप्रवचनीय संज्ञायां कर्मप्रवचनीययुक्ते
द्वितीयेति द्वितीयोपपत्तिः ।  

तथा चैत  एव गुणाः मुमुक्षुणाऽवश्यमुपादेया इति भावः ॥ १६.३ ॥



{{% /details %}}



{{% details "पद विचार" %}}

- कर्मप्रवचनीय : that which qualifies or speaks about action 
            कर्म प्रोक्तवन्तः ।
- Refer to 1.4.91 - अभिरभागे

- स्वतोऽन्यस्यान्यस्माच्चस्वस्य : स्वतः अन्यस्य अन्यस्मात् च स्वस्य

{{% /details %}}
