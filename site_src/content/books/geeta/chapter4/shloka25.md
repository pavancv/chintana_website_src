---
title: "श्लोक ४.२५ - ज्ञानकर्मसन्यसयोग"
date: 2022-10-19T21:07:26+05:30
draft: false
book:
    toc_page: true
    next_page: Shloka26
    prev_page: Shloka24
    menu : geeta_menu
---



## श्लोक ४.२५ {class=text-center}

<br/>

{{< shloka  "0"  >}}

दैवमेवापरे यज्ञं योगिनः पर्युपासते ।  
ब्रह्माग्नावपरे यज्ञं यज्ञेनैवोपजुह्वति ॥ ४.२५ ॥
 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

यज्ञभेदानाह दैवमित्यादिना। दैवं भगवन्तम् स एव तेषां यज्ञः। 
भगवदुपासनं यज्ञमिति क्रियाविशेषण्। नान्यत्तेषामस्ति यतीनां 
केषाञ्चित्। यज्ञं भगवन्तम्।  
`यज्ञेन यज्ञम्` ऋक्सं.8।4।19।6 `यजुस्सं`
31।16 `यज्ञो विष्णुर्देवता` इत्यादिश्रुतिः। 
यज्ञेन प्रसिद्धेनैव यज्ञं  प्रति जुह्वतीति सर्वत्र समम्। 
`तं यज्ञं` ऋक्सं.8।4।18।2 `यजुस्सं`.31।9 
इत्यादौ। उक्तं चविष्णुं रुद्रेण पशुना ब्रह्मा ज्येष्ठेन सूनुना। 
अयजन्मानसे यज्ञे पितरं प्रपितामहः इति।  ॥ ४.२५ ॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

पूर्वं भगवदधीनकर्तृत्वानुसंधानपूर्वं तत्प्रीत्युद्देशेन 
वर्णाश्रमविहितानुष्ठनं कर्मेति सामान्यतः कर्मस्वरूपमुक्तं 
तद्यज्ञादिभेदभिन्नमित्याह॥ **दैवमिति** । 
दैवं विष्णुं यज्ञं यथा भवति तथाऽऽपरे केचन योगिनो यतयः पर्युपासते ।
यज्ञपदमत्रोपासनरूपक्रियाविशेषणम्‌ । दैवमेवेत्येवकारोऽपि 
क्रिययैवान्वेति । भगवदुपासनमेव यज्ञतयाऽनुतिष्ठंति केचिद्यतय 
इत्यर्थः । एतेनायज्ञस्येत्यादिना
यज्ञादिहीनस्य `नायं लोकोऽस्तीति` वक्ष्यमाणतया 
यत्याश्रमविलोपप्रसंग इति शंका निरस्ता। 
तेषामपि भगवदुपासनारूपयज्ञसत्त्वादिति ।   

यद्वा दैवं यज्ञमिति सामानाधिकरण्यम्‌ । यज्ञरूपं भगवंतं 
योगिनः पर्युपासते यज्ञत्वेनोपासते । तेषां
तथोपासनमेव यज्ञ इति भावः । भगवतः
स्वानंदरूपहविर्भोकृत्वात्स्वस्यैवाग्निरूपत्वाच्चति ज्ञेयम्‌। 
ब्रह्माग्नौ ब्रह्माख्याग्नौ यज्ञेनाग्निहोत्रादियज्ञेन यज्ञं भगवंतं 
प्रति जुह्वति।   

यद्वा ब्रह्माग्नौ यज्ञमग्निहोत्रादिकं यज्ञेनैव यज्ञनामकेन 
भगवता निमित्तेन जुह्वति समर्पयंति । 
सर्व यज्ञनामकविष्ण्वधीनं ज्ञात्वा स्वस्य स्वातंत्र्याभिमानत्यागेन 
कृतं कर्म विष्णौ समर्पयंतीति यावत्‌ । 
यज्ञेनैवेत्यग्रे सर्वत्रान्वेति   ॥ ४.२५ ॥

{{% /details %}}



{{% details "पद विचार" %}}


{{% /details %}}
