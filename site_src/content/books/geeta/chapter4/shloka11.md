---
title: "श्लोक ४.११ - ज्ञानकर्मसन्यसयोग"
date: 2022-10-18T22:06:13+05:30
draft: false
book:
    toc_page: true
    next_page: shloka12
    prev_page: shloka10
    menu : geeta_menu
---



## श्लोक  ४.११  {class=text-center}

<br/>

{{< shloka  "0"  >}}

ये यथा मां प्रपद्यन्ते तांस्तथैव भजाम्यहम् ।  
मम वर्त्मानुवर्तन्ते मनुष्याः पार्थ सर्वशः ॥ ४.११ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

न च मद्भजनमात्रेण मुक्तिर्भवत्यन्यदेवतारूपेण तथापि 
सर्वेषामानुरूप्येण फलं ददामीत्याह येयथेति। सेवयामि फलदानेन न तु 
गुणभावेन। कथमयं विशेषः इत्यत आह मम वर्त्मेति। अन्यदेवता 
यजन्तोऽपि मम वर्त्मैवानुवर्तन्ते। सर्वकर्मकर्तृत्वात् 
भोक्तृत्वाच्च मम। `येऽप्यन्यदेवताभक्ताः` 9।23 इति वक्ष्यति। 
`यो देवानां नामधा एक एव` ऋक्सं.8।3।17।3 इति श्रुतिः। भगवानेव च 
तत्राभिधीयते। `अजस्य नाभावध्येकमर्पितम्` ऋक्सं.8।3।17।6 इति 
तल्लिङ्गात्  ॥ ४.११ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

ननु सामान्यतो विष्णु सर्वोत्तमं ज्ञात्वा अन्यदेवताः 
पितृश्वेष्ट्वांऽते तत्कर्म विष्णौ समर्पयंति ये  त्रैविद्याः,
तेषामपि मोक्षश्चेत्को विशेषस्त्वामुपाश्रितानामित्यतो 
न ज्ञानिनां त्रैविद्यानां च फलसाम्यम्‌ ।
तत्तत्सेवानुसारेणैव मोक्षस्वर्गरूपभिन्नफलदानात्सेवायाश्च 
वैषम्यादितो न वैषम्यादिदोष इति भावेनाह ॥ **ये यथेति** । 
ये ज्ञानिनस्रैविद्या वा यथा येन प्रकारेण मोक्षेच्छया
मद्यजनप्रकारेण, स्वर्गादीच्छया अनयदेवतायजनप्रकारेण 
मां प्रपद्यन्ते तांस्तथैव  तत्तद्भजनानुसारेणाहं भजामि 
मोक्षस्वर्गफलदानेन सेवे । न गुणभावेनेत्यर्थः। 
कलतारतम्यहेतुरयम्‌ । ज्ञानिभ्यस्त्रैविद्यानां सेवायां विशेषः
किंप्रकार इत्यत आह ॥ **ममेति** ।  

हे पार्थ सर्वशः स्वे ज्ञानिनः त्रैविद्याश्च मनुष्या
मम वर्त्मानुवर्तते । मम 
मत्कर्मकर्तृत्वात्तद्यागीयहविरादिभोक्तृत्वान्मम 
वर्त्मनुवर्तिन एव सर्व इत्यर्थः ॥ ११॥

{{% /details %}}



{{% details "पद विचार" %}}

- वर्त्मा : Path, Way

{{% /details %}}
