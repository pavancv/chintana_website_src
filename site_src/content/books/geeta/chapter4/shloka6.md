---
title: "श्लोक ४.६ - ज्ञानकर्मसन्यसयोग"
date: 2022-10-16T15:46:23+05:30
draft: false
book:
    toc_page: true
    next_page: shloka7
    prev_page: shloka5
    menu : geeta_menu
---



## श्लोक ४.६ {class=text-center}

<br/>

{{< shloka  "0"  >}}

अजोऽपि सन्नव्ययात्मा भूतानामीश्वरोऽपि सन् ।  
प्रकृतिं स्वामधिष्ठाय संभवाम्यात्ममायया  ॥ ४.६ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

न तर्ह्यनादिर्भवानित्यत आह अजोऽपीति। अव्यय आत्मा 
देहोऽपीत्यव्ययात्मा।  
`अनन्तं विश्वतोमुखम्` 11।11 इति  
`रूपविशेषणमुत्तरत्रएतन्नानावताराणां निधानं बीजमव्ययम्` भागं.1।3।5 इति  
`चजगृहे` भाग.1।3।1 इति तु व्यक्तिः।  
`युक्तयस्तूक्ताः` मा.भा.2।24 पृ139  
आत्माऽनादित्वं तु सर्वसमम्। कथमनादिनित्यस्य जनिः 
प्रकृतिं स्वामधिष्ठाय 
प्रकृत्या जातेषु वसुदेवादिषु तथैव तेषां जात इव प्रतीये इत्यर्थः। 
न तु  स्वतन्त्रामधिष्ठायेत्याह स्वामिति। `द्रव्यं कर्म च` भाग. 
2।10।142 इति 
ह्युक्तम्। सा हि तत्रोक्ता। ततः सर्वसृष्टेः। आत्ममायया आत्मज्ञानेन 
प्रकृतेः पृथगभिधानात्।केतुः केतश्चितिश्चित्तं मतिः क्रतुर्मनीषा 
माया इति  ह्यभिधानम्। सृष्टिकारणया तेषां शरीरादि सृष्ट्वा 
विमोहिकया। अजात एव जात इव 
प्रतीये वा। उक्तं च महदादेश्च माता या श्रीर्भूमिरिति 
कल्पिता। विमोहिका च 
दुर्गाख्या ताभिर्विष्णुरजोऽपि हि। 
जातवत्प्रथते ह्यात्मचिद्बलान्मूढचेतसाम् 
इति। ईश्वर ईशेभ्योऽपि वरः। 
तच्चोक्तम् ईशेभ्यो ब्रह्मरुद्रश्रीशेषादिभ्यो 
यतो भवान्। वरोऽत ईश्वराख्या ते मुख्या नान्यस्य कस्यचित् इति 
ब्रह्मवैवर्ते।समर्थ ईश इत्युक्तस्तद्वरत्वात्त्वमीश्वरः इति च ॥ ४.६ ॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

जन्मान्यतीतानि  चेत्तर्हि  न जननमरणराहित्यमीश्वरत्वं वा तव स्यात्‌ ।
तथा च `अविनाशि त्विति` (२-१७ ) उक्ति(क्त)विरोध इत्यत आह
॥ **अजोऽपीति** ।  
देहतोऽप्युत्पत्तिहीनोऽपि अव्यवोऽविनाशी आत्मा स्वरूपं
देहश्च यस्य सोऽव्ययात्मा सन्नपि भूतानामीश्वरः सन्नपि संभवामीत्यन्वयः ।
स्वरूपतो देहतश्च अनादितित्यस्य कथं जनिरित्यत उक्तम् ॥ **प्रकृतिमधिष्ठायेति** ।   

‌
प्रकृतिशब्दः प्राकृतपरः । 
प्रकृतान्प्रकृतिजान्वसुदेवादीनधिष्ठायानुप्रविश्यात्ममायया 
स्वेच्छया स्वज्ञानेन वा संभवामि प्रादुर्भवामि । अतो जात
इति लोकस्य भ्रांतो व्यवहार इति भावः । यद्वा स्वां स्वकीयां मदधीनां प्रकृतिं
तमोरूपामधिष्ठाय आश्रित्य संभवामि संभूतो जात इति भ्रमविषयो भवामि
लोकस्येत्यर्थः । स्वाधीनप्रकृत्या वसुदेवादिदेहान्निर्माय तेष्वनुप्रविश्य
प्रादुर्भावकरणे किं प्रयोजनमित्यतोऽप्युक्तम्‌ ॥ **स्वां प्रकृतिमधिष्ठायेति** ।
स्वस्वभावमनुसृत्य संभवामीति देवस्यैष स्वभाव एव न प्रयोजनापेक्षेति भावः।
एतेन जीवजन्मविलक्षणजन्मवत्त्वाद्धरेः पूज्यत्वादिना जीवभेद उपपादित इति
ज्ञेयम्‌ ॥ ६॥।

{{% /details %}}



{{% details "पद विचार" %}}

- अधिष्ठाय - employing, by means of
- आख्या - name, called by name

{{% /details %}}
