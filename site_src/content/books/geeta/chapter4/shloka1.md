---
title: "श्लोक ४.१ - ज्ञानकर्मसन्यसयोग"
date: 2022-10-16T15:38:15+05:30
draft: false
book:
    toc_page: true
    next_page: shloka2
    prev_page: ../chapter4
    menu : geeta_menu
---



## श्लोक ४.१ {class=text-center}

<br/>

{{< shloka  "0"  >}}

**श्री भगवानुवाच**  
इमं विवस्वते योगं प्रोक्तवानहमव्ययम् ।  
विवस्वान् मनवे प्राह मनुरिक्ष्वाकवेऽब्रवीत् ॥ ४.१ ॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}


श्रीमदमलबोधाय नमः । हरिः ॐ ।   
बुद्धेः परस्य माहात्म्यं कर्मभेदो ज्ञानमाहात्म्यं चोच्यतेऽस्मिन्नध्याये । 
पूर्वानुष्ठितश्चायं धर्म इत्याह इममिति   ॥ ४.१ .. ४.३ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

॥ ॐ॥ पूर्वाध्याये **नियतं कुरुकर्मत्वं** (३-८) 
इत्यादिना किंचिद्विवृतस्य
निवृत्तकर्मणः तथा **यो बुद्धेः परतस्तु स** (३-४२) इत्यादिना
तारतम्यान्तगत्वेनोक्त- विष्णोस्तज्ज्ञानस्य च 
विस्तरेण निरूपणमत्राध्याये क्रियते ।   

**एवं ज्ञात्वा कृतं कर्म** (४-१५) इत्यतः 
प्राक्तनग्रन्थेन बुद्धेः परस्य विष्णोर्माहात्म्यमुच्यते ।   
**श्रेयान्द्रव्यमयाद्यज्ञात्‌** (४-३३) इत्यतः पूर्वेण 
निवृत्तस्य कर्मणोऽन्यस्माद्भेदः , 
निवृत्तकर्मण्येवोपासना- यज्ञादिरूपेण भेद इत्येवं
कर्मविस्तारोक्तिः । शेषेण ज्ञानमाहात्म्योक्तिरिति विवेकः ।  

**मयि सर्वाणि** (३-३०) 
इत्यक्तनिवृत्त- कर्मलक्षण- ज्ञानोपायानुष्ठानाननुष्ठानाभ्यां 
**ये मे मतं** (३-३१) इत्यादिनाऽर्थानर्थयोरुक्त्या 
अवश्यमनुष्ठेयमित्युक्तम्‌ । पुनस्तदनुष्ठानेरुच्युत्पादनाय 
पूर्वानुष्ठितश्चायं धर्म इत्याह ॥ **इममित्यादित्रयेण** ।  

अव्ययफलत्वात् `अव्ययम्‌` । `इमं योगं` 
**मयि सर्वाणि** (३-३०) इत्यनेनोक्तम्‌ ।
निवृत्तकर्मलक्षणं ज्ञानोपायं `विवस्वते` आदित्याय । 
स च स्वपुत्राय `मनवे` श्राद्धदेवाय स च मनुः 
स्वपुत्राय `इक्ष्वाकवे` ॥ ४.१ ॥

{{% /details %}}



{{% details "पद विचार" %}}


{{% /details %}}
