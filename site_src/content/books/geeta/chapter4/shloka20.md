---
title: "श्लोक ४.२० - ज्ञानकर्मसन्यसयोग"
date: 2022-10-18T22:06:33+05:30
draft: false
book:
    toc_page: true
    next_page: Shloka21
    prev_page: Shloka19
    menu : geeta_menu
---



## श्लोक ४.२० {class=text-center}

<br/>

{{< shloka  "0"  >}}

त्यक्त्वा कर्मफलासङ्गं नित्यतृप्तो निराश्रयः ।  
कर्मण्यभिप्रवृत्तोऽपि नैव किञ्चित्करोति सः ॥ ४.२० ॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

न च कामसङ्कल्पाभावेनालम् आसङ्गं स्नेहं च त्यक्त्वा ज्ञानस्वरूपमाह पुनर्नित्यतृप्त इति। नित्यतृप्तनिराश्रयेश्वरसरूपोऽस्मीति तथाविधः ॥ ४.२० ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

कामसंकल्पवर्जितत्वमात्रेण न कर्मस्वरूपं पूर्णम्‌ । किंतु
कर्मफलस्नेहत्यागेनापि भाव्यमित्याह ॥ **त्यक्त्वेति** ।   
कर्मणि फले चासंगं स्नेहं च त्यक्तवा नित्यतृप्तो निराश्रयः 
नित्यतृप्तनिराश्रयभगवत्सरूपोऽस्मीति ज्ञानवान्‌। 
कर्मण्यभिप्रवृत्तोऽपि स नैव किंचित्वरोति स्वतंत्र्याभावात्‌ । 
अनिराश्रय इति वा पदविभागः । भगवदाश्रयत्वादनिराश्रय इत्यर्थः ॥ ४.२० ॥

{{% /details %}}



{{% details "पद विचार" %}}


{{% /details %}}
