---
title: "श्लोक ४.२१ - ज्ञानकर्मसन्यसयोग"
date: 2022-10-19T21:07:20+05:30
draft: false
book:
    toc_page: true
    next_page: Shloka22
    prev_page: Shloka20
    menu : geeta_menu
---



## श्लोक ४.२१ {class=text-center}

<br/>

{{< shloka  "0"  >}}

निराशीर्यतचित्तात्मा त्यक्तसर्वपरिग्रहः ।  
शारीरं केवलं कर्म कुर्वन्नाप्नोति किल्बिषम् ॥ ४.२१ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

कामादित्यागोपायमाह निराशीरिति। यतचित्तात्मा भूत्वा निराशीरित्यर्थः। 
आत्मा मनः। परिग्रहत्यागोऽनभिमानम्।नैव किञ्चित्करोति 4।20 
इत्यस्याभिप्रायमाह नाप्नोति किल्बिषमिति ॥ ४.२१ ॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

कामसंकल्पादित्यागोपायमाह ॥ **निराशीरिति** ।  
आत्मा मनः । यतौ नियतौ चित्तात्मानौ यस्य स यतचित्तात्मा 
भूत्वा निराशीः निष्कामः त्यक्तसर्वपरिग्रहश्च भवतीत्यर्थः । 
मनोनिग्रहेणैव कामादित्याग इति भावः । 
परिग्रहत्यागो नाम देहेंद्रियादिपरिग्रहे अभिमानत्यागो ज्ञेयः । 
केवलं शारीरं शरीरयात्रार्थम्‌ । यद्वा केवलं कामादिरहितं शारीरं 
शरीरेन्द्रियादिकरणकं कार्म कुर्वन्‌ किल्बिषं कर्मबंधं नाप्नोति । 
`नैव किंचित्करोतीति` प्रागुक्तस्य
कर्मणां मिथ्यात्वादिति विपरीतभ्रमस्य निरासाय `नाप्नोति किल्बिषमि`ति 
तदभिप्रायोऽत्र गौण्या वृत्त्या वर्णितः ॥ ४.२१ ॥

{{% /details %}}



{{% details "पद विचार" %}}


{{% /details %}}
