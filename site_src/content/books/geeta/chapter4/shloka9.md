---
title: "श्लोक ४.९ - ज्ञानकर्मसन्यसयोग"
date: 2022-10-16T15:46:29+05:30
draft: false
book:
    toc_page: true
    next_page: shloka10
    prev_page: shloka7
    menu : geeta_menu
---



## श्लोक ४.९ {class=text-center}

<br/>

{{< shloka  "0"  >}}

जन्म कर्म च मे दिव्यमेवं यो वेत्ति तत्त्वतः ।  
त्यक्त्वा देहं पुनर्जन्म नैति मामेति सोऽर्जुन ॥ ४.९ ॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

पृथङ्मुक्त्युक्तिर्हि सर्वज्ञानि(न)नियमदर्शनार्थम्। न 
तु तावन्मात्रेण मुक्तिरित्युक्तम् 3।20।वेदाद्युक्तं तु 
सर्वं यो ज्ञात्वोपास्ते सदा हि माम्। तस्यैव दर्शनपथं 
यामि नान्यस्य कस्यचित् इत्युक्तेश्च महाकौर्मे। 
अत्रोक्तस्यैतज्ज्ञात्वैव जन्म नैतीति गतिः। 
इतरवाक्यानां नान्या गतिः। नान्यस्य कस्यचिदिति 
विशेषणात् तत्त्वत इति विशेषणाच्च सर्वं ज्ञानमापतति। 
यत्रैवं भवति तत्र तत्त्वत इति विशेषणे न विरोधः। उक्तं 
च एकं च तत्त्वतो ज्ञातुं विना सर्वज्ञतां नरः। न समर्थो 
महेन्द्रोऽपि तस्मात्सर्वत्र जिज्ञसेत् इति स्कान्दे।   
॥ ४.९ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

एवं स्वभावादेवावतारादिस्वव्यापारमुक्त्वा तज्ज्ञानफलमाह॥ **जन्मेति**।  
एवमुक्तप्रकारेण दिव्यमलौकिकं मे जन्म कर्म च तत्त्वतो यथावत्तया यो वेत्ति स
ज्ञानी देहं त्यक्त्वा पुनर्जन्म नैति न प्राप्नोति । किंतु मामेति । अत्र
जन्मकर्मरूपैकदेशज्ञानेन मुक्त्युक्तिर्योग्यगुणज्ञानोपलक्षणार्था ज्ञेया ॥ ९॥

{{% /details %}}



{{% details "पद विचार" %}}


{{% /details %}}
