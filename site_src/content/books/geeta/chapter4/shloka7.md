---
title: "श्लोक ४.७/८ - ज्ञानकर्मसन्यसयोग"
date: 2022-10-16T15:46:25+05:30
draft: false
book:
    toc_page: true
    next_page: shloka9
    prev_page: shloka6
    menu : geeta_menu
---



## श्लोक ४.७/८ {class=text-center}

<br/>

{{< shloka  "0"  >}}

यदा यदा हि धर्मस्य ग्लानिर्भवति भारत ।  
अभ्युत्थानमधर्मस्य तदाऽऽत्मानं सृजाम्यहम् ॥ ४.७ ॥

परित्राणाय साधूनां विनाशाय च दुष्कृताम् ।  
धर्मसंस्थापनार्थाय संभवामि युगे युगे ॥ ४.८ ॥


{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

 -- *आचर्येण श्लोक(४.७) टिप्पणी न कृतः* --

न जन्मनैव परित्राणादि कार्यमिति नियमः। तथापि लीलया 
स्वभावेन च यथेष्टचारी। तथा ह्युक्तम् देवस्यैष 
स्वभावोऽयम्।लोकवत्तु लीलाकैवल्यम् ब्र.सू.2।1।33क्रीडतो 
बालकस्येव चेष्टां तस्य निशामय। अरिभयादिव स्वयं 
पुराद्व्यवात्सीद्यदनन्तवीर्यः। पूर्णोऽयमस्यान्न न 
किञ्चिदाप्यं तथापि सर्वाः कुरुते प्रवृत्तीः। अतो 
विरुद्धेषुमिमं वदन्ति परावरज्ञा मुनयः प्रशान्ताः 
इत्यादि ऋग्वेदखिलेषु। ॥ ४.८ ॥  


{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

किंच स्वप्रयोजनाभावेऽपि लोकापेक्षितधर्माधर्म 
स्थापनोत्सादनाद्यर्थमवतार इति संभवकालोक्तिपूर्वकमाह ॥ 
**यदेत्यादि श्लोकद्वयेन** । युगे युग इति
धर्महान्यधर्मवृद्धिकाल इत्यर्थः । अवतारं विना 
साधुपरित्राणादिसंभवेऽपि
लीलयैवावतारद्वारा परित्राणादिकं स्वभावादेव 
तस्येति ज्ञेयम्‌ ॥ ७॥ ८॥

{{% /details %}}



{{% details "पद विचार" %}}


{{% /details %}}
