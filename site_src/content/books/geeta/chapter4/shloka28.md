---
title: "श्लोक ४.२८ - ज्ञानकर्मसन्यसयोग"
date: 2022-10-19T21:07:32+05:30
draft: false
book:
    toc_page: true
    next_page: Shloka29
    prev_page: Shloka27
    menu : geeta_menu
---



## श्लोक ४.२८ {class=text-center}

<br/>

{{< shloka  "0"  >}}

द्रव्ययज्ञास्तपोयज्ञा योगयज्ञास्तथापरे ।  
स्वाध्यायज्ञानयज्ञाश्च यतयः संशितव्रताः ॥ ४.२८ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

द्रव्यं जुह्वतीति द्रव्ययज्ञाः। 
तपः परमेश्वरार्पणबुद्ध्या तत्र  जुह्वतीति तपोयज्ञा इत्यादि। 
इदं तपो हविः एतद्ब्रह्माग्नौ जुहोति तत्पूजार्थमिति होमः। 
तदर्पण एव होमबुद्धिः ॥ ४.२९ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

अपरे द्रव्ययज्ञाः द्रव्यस्य याजकाः । कर्त्रर्थोऽयं यज्ञशब्दः । 
तपोयज्ञाः कृच्छ्रचांद्रायणादितपो हर्यर्पणबुद्ध्य हरौ जुह्वतीति 
तपोयज्ञाः । भगवत्पूजात्वेन ध्यानं कुर्वतीति योगयज्ञाः । 
विष्णुपूजात्वेन स्वाध्यायमधीयत इति स्वाध्याययज्ञाः। 
येज्ञेनैवेति सर्वत्रान्वेतीत्युक्तं तदर्थः  प्राग्वत्‌। 
ज्ञानयज्ञाः भगवपूजात्वेन श्रवणादि
कुर्वतीति । संशितव्रताः तीक्षणव्रताः यतयो यत्नशीलाः ॥। २८।।


{{% /details %}}



{{% details "पद विचार" %}}


{{% /details %}}
