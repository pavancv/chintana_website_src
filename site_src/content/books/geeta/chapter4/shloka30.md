---
title: "श्लोक ४.३० - ज्ञानकर्मसन्यसयोग"
date: 2022-10-19T21:07:37+05:30
draft: false
book:
    toc_page: true
    next_page: Shloka31
    prev_page: Shloka29
    menu : geeta_menu
---



## श्लोक  ४.३० {class=text-center}

<br/>

{{< shloka  "0"  >}}

अपरे नियताहाराः प्राणान्प्राणेषु जुह्वति ।  
सर्वेऽप्येते यज्ञविदो यज्ञक्षपितकल्मषाः ॥ ४.३० ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

नियताहारत्वेनैव प्राणशोषात्प्राणान् प्राणेषु जुह्वति। 
`यच्छेद्वाङ्मनसी प्राज्ञः` कठ.3।13 इत्यादिश्रुत्युक्तप्रकारेण वा। 
अन्यदपि ग्रन्थान्तरे सिद्धम्। 
यदस्याल्पाशनं तेन प्राणाः प्राणेषु वै हुताः इति ॥ ४.३० ॥ ॥ ४.३१ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}


अपरे नियताहाराः संतः प्राणानिंद्रियाणि श्रोत्रादींद्रियवृत्तीः
प्राणेष्विंद्रियेषु जुह्वति संकुचितवृत्तीन्प्राणान्कुर्वंति 
नियताहारत्वेेनेंद्रियाणां शक्तिह्रासादिति भावः । 
यद्वा प्राणान्वागादींद्रियदेवान्‌
मनःप्रभृत्युत्तमदेवाधीनान्ध्यायंतीत्यर्थः। 
अस्मिन्पक्षे भगवत्पूजात्वेन नियताहारः
पृथग्यज्ञो ज्ञातव्यः । तान्स्तौति ॥ **सर्वेऽप्येत** इति । 
यज्ञविदो यज्ञज्ञाः
यज्ञक्षपितकल्मषाः यज्ञानुष्ठाननाशितपापाः ॥ ४.३० ॥

{{% /details %}}



{{% details "पद विचार" %}}


{{% /details %}}
