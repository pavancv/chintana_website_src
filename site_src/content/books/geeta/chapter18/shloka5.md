---
title: "श्लोक १८.५ - मोक्षसंन्यसयोग"
date: 2024-01-21T11:52:49+05:30
draft: false
book:
    toc_page: true
    next_page: shloka6
    prev_page: shloka4
    menu : geeta_menu
---



## श्लोक १८.५ {class=text-center}

<br/>

{{< shloka  "0"  >}}

यज्ञदानतपःकर्म न त्याज्यं कार्यमेव तत् ।  
यज्ञो दानं तपश्चैव पावनानि मनीषिणाम् ॥ १८.५ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

यज्ञभेद उक्तः **द्रव्ययज्ञाः** [4।28] इत्यादिना। 
दाने त्वभयदानमन्तर्भवति । एतेषां मध्ये यत्किञ्चिद्यज्ञादिकं कर्तव्यमेवेत्यर्थः। 
##### अन्यथाब्रह्मचारी गृहस्थो वा वानप्रस्थो यतिस्तथा। 
#####  यदीच्छेन्मोक्षमास्थातुमुत्तमाश्रममाश्रयेत् 
इत्यादिव्यासस्मृतिविरोधः। ज्ञानयज्ञविद्याभयदानब्रह्मचर्यादितपसो हि ते । 
अतो यद्वचोऽन्यथाप्रतीयतेऽधिकारभेदेन तद्योज्यम्। अन्यथेतरेषां गत्यभावात्।


{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

निश्चयं श्रृण्विति प्रतिज्ञातमाह ॥ **यज्ञेति** । द्वंद्वैकवद्भावः । 
कुतः कार्यमित्यत आह ॥ **यज्ञ इति** । `पावनानि` पावित्र्यकरणानि । 
अबंधकानीति यावत्‌ ।  


यद्वा `मनीषिणां` ज्ञानिनां मुक्तावानंदातिशयकराणि ।  
अतः सर्वैरपि वर्णाश्रमोचितकर्माणि कार्याण्येवेति । यतीनामपि 
ज्ञानयज्ञविद्याभयदान- ब्रह्माचर्यादितपांसि च संत्येव । 
स्त्रीशूद्रादीनामपि विष्णुनामाध्ययनरूपो
यज्ञः सत्यवचनमुपवासादितपश्चास्त्येतेति भावः ॥ ५ ॥

{{% /details %}}


{{% details "पद विचार" %}}

- द्वंद्वैकवद्भावः : 

{{% /details %}}
