---
title: "श्लोक १८.१७ - मोक्षसंन्यसयोग"
date: 2024-01-21T11:53:14+05:30
draft: false
book:
    toc_page: true
    next_page: shloka18
    prev_page: shloka16
    menu : geeta_menu
---



## श्लोक १८.१७ {class=text-center}

<br/>

{{< shloka  "0"  >}}

यस्य नाहंकृतो भावो बुद्धिर्यस्य न लिप्यते ।  
हत्वापि स इमाँल्लोकान्न हन्ति न निबध्यते ॥ १८.१७ ॥

{{< /shloka >}}

---

{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तज्ज्ञानं स्तौति - `यस्येति` । यस्त्वीषद् बद्ध्यते स ईषदहङ्कारी 
च ॥ १८.१७ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

एवं कर्तृत्वाभिमानिनं विनिंद्य स्वस्य कर्तुत्वानभिमानिनं स्तौति
॥ **यस्येति** । `यस्य` पुंसः `अहंकृतः` मयाऽयमर्थः कृत इति भावः 
आशयः अहंकृतो भावः स्वातंत्र्याभिमानो(नं) नास्ति । 
`यस्य बुद्धिर्न लिप्यते` । फलरागादिलिप्तोन भवति `सः` 
स्वातंत्र्यज्ञानहीनः `इमान्लोकान्हत्वाऽपि` न लिप्यते हननदोषयुक्तो 
न भवति । कुतः न हंति स्वातंत्र्येण हन्मीति बुद्धिं न करोतीति 
वा । `न निबध्यते` तत्फलं नाप्नोतीत्यर्थः ।  

एतच्चेश्वरसार्वज्ञस्वातंत्र्यज्ञानी सन्नपि विश्वहननार्थं जातो रुद्रो यमो वा तद्विषयमिति बोध्यम्‌ ॥ अन्यस्य 
त्वपरोक्षिणोऽपि दोषकृदेवेति ।  
वृत्रहत्यादिनेंद्रादेरपि ईषद्वंधोऽपीषदहंकारकृत एवेत्याकर एव 
व्यक्तम्‌ । एवं कर्तृत्वाभिमान्यनभिमानिनोः सहेतुकं 
निंदास्तुत्योरक्त्या कर्मणि कर्तृत्वाभिमानत्यागोऽपि संन्यासशब्दार्थं इत्युक्तं भवति ॥ १७॥

{{% /details %}}



{{% details "पद विचार" %}}

- कर्तृत्वाभिमान्यनभिमानिनोः : कर्तृत्व अभिमानि अनभिमानिनोः

{{% /details %}}
