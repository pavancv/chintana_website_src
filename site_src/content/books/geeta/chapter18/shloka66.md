---
title: "श्लोक १८.६६ - मोक्षसंन्यसयोग"
date: 2024-02-23T16:55:57+05:30
draft: false
book:
    toc_page: true
    next_page: shloka67
    prev_page: shloka65
    menu : geeta_menu
---



## श्लोक १८.६६ {class=text-center}

<br/>

{{< shloka  "0"  >}}

सर्वधर्मान्परित्यज्य मामेकं शरणं व्रज ।  
अहं त्वा सर्वपापेभ्यो मोक्षयिष्यामि मा शुचः ॥ १८.६६ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

धर्सत्यागः फलत्यागः । कथमन्यथा युद्धविधिः? 
##### यस्तु कर्मफलत्यागी स त्यागीदयभिधीयते
इति चोक्तम् ॥ ६६- ७८ ॥


##### पूर्णादोषमहाविष्णोर्गीतामाश्रित्य लेशतः ।  {class=text-center}
##### निरूपणं छृतं तेन प्रीयतां मे सदा विभुः ॥  {class=text-center}

##### इति श्रीमदानन्दतीर्थभगवत्पादविरचिते श्रीभगवद्गीताभाष्येऽष्टादशोऽध्यायः 

#### समाप्तं चेदं भाष्यम् {class=text-center}



{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

कथं मन्मनस्त्वादिकमित्यत उक्तम्‌ ॥ **सर्वधर्मानिति** ।

अन्य`सर्वधर्मान्परित्यज्य` मन्मना मद्भक्तो `मद्याजी`त्येवम्‌ । 
पूर्वशेषोऽयम् । **मन्मना भवेत्यादिना** किमुक्त भवतीत्यतस्तस्योपसंहाररूपेण 
व्याख्या क्रियते ॥ **मामेकं शरणं व्रजेति** । मन्मनस्त्वादेरेव शरणागतिरूपत्वात्‌ । 
उक्तं हि। 
##### सर्वोत्तमत्वविज्ञानपूर्वं तत्र मनः सदा । 
##### सर्वाधिकप्रेमयुक्तं सर्वस्यात्र समर्पणम्‌ । 
##### अखंडा त्रिविधा पूजा तद्रत्वैव स्वभावतः ।
##### रक्षतीत्येव विश्वासस्तदीयोऽहमिति स्मृतिः । 
##### शरणागतिरेषा स्याद्विष्णौ मोक्षफलंप्रदा ॥
(महाविष्णु पु.) इति ।   

यद्वा `सर्वधर्मान्परित्यज्य` इति सर्वधर्मफलानि
परित्यज्येत्यर्थः । अन्यथा युद्धविधिविरोघः स्यात्‌ ।  

यद्वाऽवैष्णवसर्वधर्मान्परित्यज्येत्यर्थः । अनादिजन्मकृतप्रतिबंघक(स्य)- 
सत्त्वात्कथं मामेव एष्यसीत्युक्तिरित्यत आह ॥ **अहं त्वेति** । `त्वा` 
त्वामनादिजन्मकृतपापेभ्यः `मोक्षयिष्यामि` विनिर्मुक्तं करिष्यामि । `मा शुचः`
संसारभयाच्छोकं मा कार्षीः ।। ६६ ।।


{{% /details %}}


{{% details "पद विचार" %}}

- एष्यसि

{{% /details %}}
