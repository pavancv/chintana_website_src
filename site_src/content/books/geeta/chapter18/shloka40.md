---
title: "श्लोक १८.४० - मोक्षसंन्यसयोग"
date: 2024-02-15T06:23:03+05:30
draft: false
book:
    toc_page: true
    next_page: shloka41
    prev_page: shloka39
    menu : geeta_menu
---



## श्लोक १८.४० {class=text-center}

<br/>

{{< shloka  "0"  >}}

न तदस्ति पृथिव्यां वा दिवि देवेषु वा पुनः ।  
सत्त्वं प्रकृतिजैर्मुक्तं यदेभिः स्यात् त्रिभिर्गुणैः ॥ १८.४० ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

*Refer to १८.३१*

{{% /details %}}


{{% details "श्रीराघवेन्द्रतीर्थविरचित गीताविवृतिः " %}}


सर्वजीवानां गुणत्रयबद्धत्वेन त्रैविध्यमाह । **न तदस्तीति** ॥ 
यत् `सत्त्वं` जीवजातं `प्रकृतिजैरेभिरस्त्रिभिः` सत्त्वादि`गुणैः` 
मुक्तं स्यात्‌ । `तत्सत्त्वं पृथिव्यां दिवि देवेषु वा` । 
`पुनः` शब्दः समुच्चये । `नास्ति` । 
मुक्तव्यावृत्यर्थं पृथिव्यामित्याद्युक्तिः ।   

तत्रायं विवेकः । सात्विकराजसतामसभेदेन जीवास्त्रिविधाः ।  
**सात्त्विकादयो**ऽपि प्रत्येकं  त्रिविधाः ।  
 - पितृगंधर्वपूर्वकाः सात्त्विकतामसाः ।  
 - मुनयः सात्त्विकराजसाः । 
 - देवाः सात्त्विकसात्त्विकाः ।  
 - सात्त्विकसात्त्विकेष्वपि बृहस्पत्यादयः सात्तविकसात्विकतामसाः ।  
 - इंद्रः सात्त्विकसात्त्विकराजसः । 
 - ब्रह्मादिरुद्रावसानाः सात्त्विकसात्त्विकसात्तविकाः ।  
 - तेष्वपिरुद्रः सात्त्विकसात्त्विकसात्तविकतामसः, 
 - ब्रह्माणीभारत्यौ तादृग्राजस्यौ ।  
 - ब्रह्मवायू तु सात्त्विकसात्त्विक- सात्त्वित्तिकसात्त्विकावेवेति ।  

मध्यमोत्तमनराः **राजसाः**, तेऽपि प्रत्येकं त्रिविधाः । तेषु  
 - विप्रादिपुल्कसांताः ये भागवताः ते राजससात्त्विकाः । 
 - राजससात्त्विकेष्वपि विप्रा राजससात्त्विकसात्त्विकाः ।  
 - क्षत्रियास्तु स्वल्परजो युक्ततया राजसराजससात्त्विकाः ।  
 - वैश्यास्तु समसत्वरजो युक्ततया राजसराजससात्त्विकाः ।  
 - शूद्रास्तु तमसोऽल्पत्त्वेन रजोऽधिकेन युक्ततया तामसराजससात्त्विकाः ।  

राजससात्त्विकसात्त्विकविप्रेष्वपि ये शुद्वसत्त्वात्मकाः 
 - ते परमहंसशन्दिताः शिखायज्ञोपवीतहीनाः एकदेडिनः ।  
 - किंचिद्रजोयुक्तसत्त्ववन्तो हंसशब्दिताः यज्ञोपवीतवंतः एकदंडिनः शिखाहीनाः ।  
 - ततोऽधिकरजोयुक्तसत्त्ववंतः त्रिदंडिनः शिखायज्ञोपवीतवन्तो ग्रामैकरात्रिचराः बहूदकसंज्ञकाः ।  
 - ततोऽप्यधिकरजोयुक्तसत्त्ववंतस्त्रिदंडिनः शिखायज्ञोपवीतवन्तो यावज्जीवं पुत्रदत्ताशनाः कुटीचकाः ।   

**तामसा** अपि सात्त्विकादिभेदेन त्रिविधाः  । तत्र 
 - नराधमाः सात्त्विकतामसाः ।  
 - दैत्यभृत्या राजसतामसाः ।  
 - महादैत्यास्तामसतामसा इति ॥ १८.४० ॥



{{% /details %}}



{{% details "पद विचार" %}}


{{% /details %}}
