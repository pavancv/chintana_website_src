---
title: "श्लोक ६.३- ध्यानयोग"
date: 2022-10-26T19:22:34+05:30
draft: false
book:
    toc_page: true
    next_page: shloka4
    prev_page: shloka2
    menu : geeta_menu
---



## श्लोक ६.३ {class=text-center}

<br/>

{{< shloka  "0"  >}}

आरुरुक्षोर्मुनेर्योगं कर्म कारणमुच्यते।    
योगारूढस्य तस्यैव शमः कारणमुच्यते ॥ ६.३ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

कियत्कालं कर्म कर्त्तव्यं इत्यत आह आरुरुक्षोर्मुनेरिति। 
योगमारुरुक्षोपायसम्पूर्तिमिच्छोः। योगमारूढस्य सम्पूर्णोपायस्य अपरोक्षज्ञानिन 
इत्यर्थः। कारणं परमसुखकारणम्। अपरोक्षज्ञानिनोऽपि समाध्यादि फलमुक्तम् पृ.
199200। तस्य सर्वोपशमेन समाधिरेव कारणं प्राधान्येनेत्यर्थः। तथापि यदा 
भोक्तव्योपरमस्तदैव सम्यगसम्प्रज्ञातसमाधिर्जायते अन्यदा तु भगवच्चरितादौ 
स्थितिः। तच्चोक्तम् ये त्वां पश्यन्ति भगवंस्त एव सुखिनः परम्। तेषामेव तु 
संक्रम्य समाधिर्जायते नृणाम्। भोक्तव्यकर्मण्यक्षीणे जपेन कथयाऽपि वा। 
वर्तयन्ति महात्मानस्तद्भक्तास्तत्परायणाः इति। ॥ ६.३ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

ध्यानाधिकारत्वेनोक्तो मुख्यः कर्मयोगः किं सकृदनुष्ठेय उत फलप्राप्ति
पर्यंतमित्यतः फलपर्यंतमित्याह ॥ **आरुरुक्षोरिति** । योगं ज्ञानोपायं 
`आरुरुक्षोः` संपूर्ण कामयमानस्य मुनेः परोक्षज्ञानिनः कर्म कारणमुच्यते ।
योगारोहरूप- साक्षात्कारस्येति योज्यम्‌ । अपरोक्षरूप- फलोदयपर्यंतं 
कार्यमिति भावः । तस्यैव `मुनेर्योगारूढस्य` 
संपूर्णज्ञानोपायस्यापरोक्षज्ञानिनः `शमः` उपलक्षणं
भगवन्निष्ठबुद्धित्व- रूपध्यान- व्याख्यानार्चनादिकं कर्म `कारणं`
मुक्तिगतसुखातिशयस्येति योज्यम्‌ ।   

यद्यप्ययं प्रश्र्नो `यदा ते मोहकलिलं` (२-५२) इत्यनेन 
द्वितीये परिहृतः । तथापि तत्र परोक्षज्ञानार्थिनोऽत्र तु 
योगारोहशब्दितसंपूर्णोपायशब्दितापरोक्षाज्ञानार्थिन
इति भेद इति भावः ।   

यद्वा `योगारूढ`स्येत्यत्तुरार्धे अपरोक्षज्ञानिनो ध्यानादिकं
कर्म वक्तुं `यदा त` इति श्लेकोक्तस्यैव प्रशनोत्तरस्य 
पूर्वार्धेनानुवाद इति ज्ञेयम्‌।  

यद्वा । कर्मयोगमध्ये ज्ञानार्थिना कीदृशो योगोऽवश्यापेक्षित इत्यत आह
॥ **आरुहक्षोरिति** । पूर्वार्धेन ज्ञानार्थिनः 
उत्तमाधममध्यमरूपनानाजनशुश्रूषाख्यमेव कर्मावश्यापेक्षितमित्युच्यते । 
(ज्ञानार्थिनो यथाशक्ति त्रिविधप्राणिनां शुश्रूषयोपकारकृतः हरिस्तुष्टः 
स्वापरोक्षं ददाति। तेन तदवश्यं कार्यमित्युच्यते) चरमार्धेन तु ज्ञानिनो 
नानाजनशुश्रूषाख्यकर्मोपशम एव शमपदेनोच्यते । न तु ध्यानाद्युपशमः 
तत्तु कार्यमेवेत्युच्यते । शमपदस्योभयार्थत्वात्‌ 
(तस्य स्वोत्तमसेवयैवेष्टसिद्धौ अन्यशुश्रूषया
कृत्याभावात्‌) एवं चात्र श्लोके पूर्वार्धे  ज्ञानार्थिनः 
कर्मापेक्षितमित्युक्त्वोत्तरार्धे ज्ञानिनः शमपदेन 
कर्मोपशमोऽपेक्षित इत्युच्यते । तथा च 
`न निरग्निर्नचाक्रियो योगी`त्याद्युक्तिविरोध इति प्रत्युक्तं ध्येयम्‌ । 
कर्मशमशब्दाभ्यां नानाजनशुश्रूषाख्यकर्मतदुपशमयोरेवात्र विवक्षितत्वादिति
॥ ६.३ ॥


{{% /details %}}



{{% details "पद विचार" %}}

- आरुरुक्षोः : desiring to ascend
- उपलक्षणं : 

{{% /details %}}
