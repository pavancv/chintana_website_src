---
title: "श्लोक ६.१- ध्यानयोग"
date: 2022-10-26T19:22:31+05:30
draft: false
book:
    toc_page: true
    next_page: shloka2
    prev_page: ../chapter6
    menu : geeta_menu
---



## श्लोक ६.१ {class=text-center}

<br/>

{{< shloka  "0"  >}}

**श्री भगवानुवाच**  
अनाश्रितः कर्मफलं कार्यं कर्म करोति यः।    
स संन्यासी च योगी च न निरग्निर्न चाक्रियः ॥ ६.१ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

ॐ ज्ञानान्तरङ्गं समाधियोगमाद्वानेनाध्यायेन। विवक्षितं 
सन्न्यासमाह योगेन सह अनाश्रित इति। चतुर्थाश्रमिणोऽप्यग्निः 
क्रिया चोक्ता **दैवमेव**(४.२५)  इत्यादौ । 
##### अग्निर्ब्रह्म च तत्पूजा क्रिया न्यासाश्रमे स्मृता 
इति च । तस्मान्निरग्निरक्रियः सन्न्यासी योगी च न भवत्येव  ॥ ६.१ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}


॥ ॐ ॥ **बुद्धिर्योगे त्विमां शृणु**(२-३९) इति योगवचनं 
प्रतिज्ञातं द्वितीये। स च योग उत्तरषट्के वक्ष्वमाणभगवज्ज्ञानं 
प्रति उपायः। स च द्विविधः । कर्मयोगो ध्यानयोगश्चेति । 
तत्र कर्मयोगो ज्ञानं प्रति
बहिरंगोपायत्वात्‌ **त्रैगुण्यविषया वेदा**(२-४५) इत्यादिना द्वितीये संक्षेपेण
तृतीयाध्यायादावतीतग्रंथे विस्तरेण च पूर्व निरूपितोऽधुना 
कर्मयोगसाध्यत्वाद्वक्ष्यमाणज्ञानांतरंगसाधनत्वाच्चावसरप्राप्तं समाधियोगं 
**स्पर्शान्‌**(५-२७) इत्यादिना पूर्वाध्यायांते संक्षेपेण प्रकृतं 
विस्तरेणास्मिन्नध्याये वक्ति ।  

आसनादीनामंगानां वक्ष्यमाणत्वेऽपि तेषां ध्यानार्थत्वेन ध्यानस्यैव
प्राधान्यात्‌ । **उद्धरेदात्मनात्मानमित्यादिना** ध्यानयोगं विधातुं 
तत्र ध्याने 
संन्यासयोगयुक्त एवाधिकारीति ज्ञापनाय कामादिवर्जनरूपसंन्यासं 
ईश्वराराधनरूपस्वकर्मानुष्ठानलक्षणयोगं चाह ॥ **अनाश्रित इति** । 
`यः कर्मफलमनाश्रितः` `कार्यं` स्वस्ववर्णाश्रमोचिततया कर्तव्यं कर्म 
करोति । 
`स संन्यासी योगी च` स एव च ध्यानाधिकारीति भावः । 
आहवनीयाद्यग्नित्यागेन  अग्निहोत्रादिक्रियात्यागेन च निःसंगतया वर्तमान एव 
ध्यानाधिकारीति  सांख्यमतमपाकरोति ॥ 
**नेति** ।   

`निर्रग्नि`रक्रियश्च संन्यासी योगी च नेत्यर्थः । 
यतेरपि `दैवमेवापरे यज्ञं` (४-२५) 
इत्यादिनाऽग्निक्रिययोरुक्तत्वात्संन्यासाश्रमस्वीकारकाले 
पूर्वाश्रममस्वीकृताग्नेरात्मनि समारोपणाच्च
सोऽपि संन्यासी योगी च भवत्येवेति भावः ॥ ६.१ ॥

{{% /details %}}



{{% details "पद विचार" %}}


{{% /details %}}
