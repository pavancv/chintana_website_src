---
title: "श्लोक ६.४५- ध्यानयोग"
date: 2023-03-17T08:42:59+05:30
draft: false
book:
    toc_page: true
    next_page: shloka46
    prev_page: shloka44
    menu : geeta_menu
---



## श्लोक ६.४५ {class=text-center}

<br/>

{{< shloka  "0"  >}}

प्रयत्नाद्यतमानस्तु योगी संशुद्धकिल्बिषः ।  
अनेकजन्मसंसिद्धस्ततो याति परां गतिम् ॥६.४५॥


{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

नैकजन्मनीत्याह प्रयत्नादिति। जिज्ञासुर्ज्ञात्वा प्रयत्न करोति। 
एवमनेकजन्मभिः संसिद्धोऽपरोक्षज्ञानी भूत्वा परां गतिं याति। 
आह च अतीव श्रद्धया युक्तो जिज्ञासुर्विष्णुतत्परः। 
ज्ञात्वा ध्यात्वा तथा दृष्ट्वा जन्मभिर्बहुभिः पुमान्। 
विशेन्नारायणं देवं नान्यथा तु कथञ्चन इति नारदीये। ॥६.४५॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

योगजिज्ञासामात्रेण मुक्तिश्चेत्तदनुष्ठानं व्यर्थमित्यतो न तावन्मात्रेण 
मुक्तिरपि त्वनेकजन्मनीत्याह ॥ **प्रयत्नादिति** । योगजिज्ञासुरपीत्यनुषंगः । 
योगं ज्ञात्वेति शेषः । `यतमानः` प्रयत्नं कुर्वन्‌ ततः प्रयत्नाद्योगी 
ध्यानयोगवान् `सन्संशुद्धकिल्बिषः` निर्धूतपापः `अनेकजन्मभिः` 
`संसिद्धः`अपरोक्षज्ञानी अनेकजन्मसंसिद्धः ततः अपरोक्षज्ञानात्‌ । 
`परां गतिं याति` इति ‌ ॥६.४५॥

{{% /details %}}



{{% details "पद विचार" %}}


{{% /details %}}
