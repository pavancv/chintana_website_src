---
title: "श्लोक ६.९- ध्यानयोग"
date: 2022-10-26T19:22:47+05:30
draft: false
book:
    toc_page: true
    next_page: shloka10
    prev_page: shloka8
    menu : geeta_menu
---



## श्लोक ६.९ {class=text-center}

<br/>

{{< shloka  "0"  >}}

सुहृन्मित्रार्युदासीनमध्यस्थद्वेष्यबन्धुषु।  
साधुष्वपि च पापेषु समबुद्धिर्विशिष्यते ॥६.९॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

स एव च सर्वस्माद्विशिष्यते। साधुपापादिषु समबुद्धिः जीवचितः। 
परमात्मनः सर्वस्य तन्निमित्तकत्वस्य च सर्वत्रैकरूप्येण चिद्रूपा एव हि जीवाः। 
विशेषस्त्वन्तःकरणकृतः। सर्वेषां साधुत्वादिकं सर्वमीश्वरकृतमेव। 
स्वतो न किञ्चिदपि।उक्तं चैतत्सर्वम् स्वतः सर्वेऽपि चिद्रूपाः सर्वदोषविवर्जिताः। 
जीवास्तेषां तु ये दोषास्त उपाधिकृता मताः। सर्वं चेश्वरतस्तेषां न किञ्चित्स्वत एव तु। 
समा एवं ह्यतः सर्वे वैषम्यं भ्रान्तिसम्भवम्। 
एवं समानजीवास्तु विशेषो देवतादिषु। स्वाभाविकस्तु नियमादत एव सनातनाः। 
असुरादेस्तथा दोषा नित्याः स्वाभाविका अपि। गुणदोषौ मानवानां नित्यौ स्वाभाविकौ मतौ। 
गुणैकमात्ररूपास्तु देवा एव सदा मताः। इति ब्राह्मे। 
न तु साधुपापादीनां पूजादिसाम्यम् तत्र दोषस्मृतेःसमानां विषमा पूजा विषमानां समा तथा। 
क्रियते येन देवोऽपि स्वपदाद्भ्रश्यते पुमान्। इति ब्राह्मे। 
वित्तं बन्धुर्वयः कर्म विद्या चैव तु (भवति) पञ्चमी। एतानि मान्यस्थानानि गरीयो ह्युत्तरो (यद्यदु)त्तरम्। 
2।136 इति मानवे।गुणानुसारिणीं पूजां समां दृष्टिं च यो नरः। 
सर्वभूतेषु कुरुते तस्य विष्णुः प्रसीदति। वैषम्यमुत्तमत्वं तु ददाति नरसञ्चयात्। 
पूजाया विषमा दृष्टिः समा साम्यं विदुःखजम्। इति ब्रह्मवैवर्ते। 
सुहृदादिषु शास्त्रोक्तपूजादिकृतिः। अन्यूनानधिका या साऽपि समता। 
तदप्याहुः यथा सुहृत्सु कर्तव्यं पितृशत्रुसुतेषु च। तथा करोति पूजादि समबुद्धिः स उच्यते। 
इति गारुडे। प्रत्युपकारनिरपेक्षयोपकारकृत्सुहृत्। क्लेशस्थानं निरूप्य यो रक्षां करोति स मित्रम्। 
अरिर्वधादिकर्ता। कर्तव्ये उपकारे अपकारे च य उदास्ते स उदासीनः। 
कर्तव्यमुभयमपि यः करोति स मध्यमः। अवासितकृद्वेष्यः। आह चतत् द्वेष्योऽवासितकृत्कार्यमात्रकारी तु मध्यमः। 
प्रियकृत्प्रियो निरूप्यापि क्लेशं यः परिरक्षति। स मित्रमुपकारं तु अनपेक्ष्योपकारकृत्। 
यस्ततः स सुहृत्प्रोक्तः शत्रुश्चापि वधादिकृत्। इति। ॥६.९॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

स एव च सुहृदादिषु समा भगवद्विषयिणी बुद्धिर्यस्य स समबुद्धिर्योगारूढः 
योगिवर्गात् सर्वस्माद्विशिष्यत इति । 
सुहृदादिषु सर्वत्रस्थितहरिरूपाणां गुणादिषु तारतम्यं नेति बुद्धर्वा सुहृदि सुहृत्त्वमेव 
मित्रादिषु मित्रत्वादिकमेव ददाति न तु  सुहृदि मित्रत्वं मित्रादौ 
सुहृत्वादिकमिति वैषम्येणातः सुहृदादौ सुहृत्त्वादिकमीशकृतमेव न स्वतंत्रमिति
वा भगवद्विषये समबुद्धिः ।   
यद्वा सुहृदादिजीवविषये समा बुद्धिर्यस्येत्यर्थः तेषु
समबुद्धित्वं नाम यत्सुहृत्त्वमित्रत्वादिकमस्ति तन्न स्वरूपांतर्गतं किं
त्वंतःकरणोपाधिकमेव देवदानवमानवभेदेन स्वतो विषमाणां
चैतन्यस्वभावत्वमेकमेव सममिति बुद्धिमत्त्वमेवेति ज्ञेयम्‌ ।  
अथवा सुहृदादिषु विषये शास्रेषु यथा यथा वृत्तिर्विहिता तथा तथा वर्तनं 
वर्तनज्ञानं वा सुहृदादिजीवेषु समबुद्धिर्ध्येया । प्रत्युपकारनिरपेक्षोपकारकृत्‌ `सुहृत्‌` ।
क्लेशस्थानं विज्ञाप्य ततो रक्षाकृ`म्मित्रम्‌` । वधादिकर्ता `अरिः` । कर्तव्ये उपकारे
अपकारे च य उदास्ते स `उदासीनः` । उपकारापकारोभयकृ`न्मध्यस्थः` ।
अवांछितकृद्‌ `द्वेष्यः` । `बन्धु`रुपकर्ता ॥ ६.९ ॥

{{% /details %}}



{{% details "पद विचार" %}}

- सुहृत्‌ : प्रत्युपकारनिरपेक्षोपकारकृत्‌ 

{{% /details %}}
