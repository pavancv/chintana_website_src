---
title: "श्लोक ६.३१- ध्यानयोग"
date: 2023-03-17T08:42:59+05:30
draft: false
book:
    toc_page: true
    next_page: shloka32
    prev_page: shloka30
    menu : geeta_menu
---


## श्लोक ६.३१ {class=text-center}

<br/>

{{< shloka  "0"  >}}

सर्वभूतस्थितं यो मां भजत्येकत्वमास्थितः।  
सर्वथा वर्तमानोऽपि स योगी मयि वर्तते ॥६.३१॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

एतदेव स्पष्टयति - सर्वभूतस्थितमिति। 
`एकत्वमास्थितः` सर्वत्र एक एवेश्वर इति स्थितः 
`सर्वप्रकारेण वर्तमानोऽपि मय्येव वर्तते` । एवमपरोक्षं पश्यतो 
ज्ञानफलं नियतमित्यर्थः। तथापि प्रायो नाधर्मं करोति । 
कुर्वतस्तु महच्चेद्दुःखसूचकं भवतीत्युक्तं पुरस्तात् । 
आह च 
##### कदाचिदपि नाधर्मे बुद्दिर्विष्णुदृशां भवेत्। 
##### प्रमादात्तु कृतं पापं स्वल्पं भस्मीभविष्यति। 
##### आदिराजैस्तथा देर्वैः ऋषिभिः क्रियते कियत्। 
##### बाहुल्यात्कर्मणस्तेषां दुःखसूचकमेव तत् ॥
इति।

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}


**यो मामिति**  श्लोकोक्तमेव स्पष्टयति ॥  **सर्वेति** । 
`य एकत्वमास्थितः सर्वत्र` परमेश्वर एवेत्यास्थितो ज्ञानी `सर्वभूतस्थं मां` 
भजति सेवते । `स योगी` सर्वप्रकारेण न्यायेनान्यायेन वा `वर्तमानो`ऽपि 
`मयि वर्तते` । अन्यायप्रवृत्तावपि ज्ञानिनो मोक्षो नियत एवेति भावः । 
तदाह सूत्रे **ॐ कामकारेण चैक ॐ** (३-४-१५) इति । 
आनंदह्रासस्त्वस्त्येवेति ज्ञेयम्‌ ॥६.३१॥

{{% /details %}}



{{% details "पद विचार" %}}


{{% /details %}}
