---
title: "श्लोक ६.४- ध्यानयोग"
date: 2022-10-26T19:22:36+05:30
draft: false
book:
    toc_page: true
    next_page: shloka5
    prev_page: shloka3
    menu : geeta_menu
---



## श्लोक ६.४ {class=text-center}

<br/>

{{< shloka  "0"  >}}

यदा हि नेन्द्रियार्थेषु न कर्मस्वनुषज्जते।  
सर्वसङ्कल्पसंन्यासी योगारूढस्तदोच्यते ॥६.४॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

योगारूढस्य लक्षणमाह यदेति। सम्यगननुषङ्गस्तस्यैव भवति। उक्तं च 
स्वतो दोषलयो दृष्ट्वा त्वितरेषां प्रयत्नतः इति।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

योगारूढशब्दितसंपूर्णोपायसिद्धिमतो लक्षणमाह ॥ **यदेति** । 
यदा हींद्रियार्थेषु शब्दादिविषयेषु कर्मसु च प्रयत्नं 
विनाऽपि नानुषज्जते । ननु कर्माननुषंगो नाम कर्मस्वरूपत्याग 
एव तथा न `न चाक्रियो योगी`ति 
प्रागुक्तविरोध इत्यतः कर्मनिनुषंगं स्वयमेव व्याख्याति ॥ 
**सर्वेति** ॥ ज्ञानिनः कर्मनिनुषंगो नाम सर्वकर्म 
(सु) संकल्पन्यास एव । सर्वेषु कर्मसु संकल्पत्यागी 
सन्‌ कर्मसु नानुषज्जते यदा तदा योगारूढ उच्यते इति योजना । 
कर्मसु संकल्पत्यागो नाम ममतात्याग एव । 
संकल्प(ल्पाख्य)क्रियादिकं सर्वं भगवदधीनमिति ज्ञानमेव । 
एवं च संकल्पादेर्भगवदधीनताज्ञानेन हेतुना
कर्मस्वनासक्तत्वे सत्यप्रयत्नेन शब्दादिविषयेषु अनासक्तत्वं 
योगारूढस्य लक्षणमित्युक्तं भवति । 
अप्रयत्नेनेति विशेषणाद्योगमारुरूक्षौ नातिव्याप्तिः ।
तस्यानासक्तेः प्रयत्नसाध्यत्वात्‌ ॥ ४ ॥

{{% /details %}}



{{% details "पद विचार" %}}


{{% /details %}}
