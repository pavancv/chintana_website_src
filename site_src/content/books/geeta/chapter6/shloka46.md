---
title: "श्लोक ६.४६- ध्यानयोग"
date: 2023-03-17T08:42:59+05:30
draft: false
book:
    toc_page: true
    next_page: shloka47
    prev_page: shloka45
    menu : geeta_menu
---



## श्लोक ६.४६ {class=text-center}

<br/>

{{< shloka  "0"  >}}

तपस्विभ्योऽधिको योगी ज्ञानिभ्योऽपि मतोऽधिकः ।  
कर्मिभ्यश्चाधिको योगी तस्माद्योगी भवार्जुन ॥६.४६॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

ज्ञानिभ्यो योगज्ञानिभ्यः। तपस्विभ्यः कृच्छ्रादिचारिभ्यः। 
उक्तं च कृच्छ्रादेरपि यज्ञादेर्ध्यानयोगो विशिष्यते। 
तत्रापि शेषश्रीब्रह्मशिवादिध्यानतो हरेः। 
ध्यानं कोटिगुणं प्रोक्तमधिकं वा मुमुक्षुणाम् इति गारुडे।
अज्ञात्वा ध्यायिनो ध्यानाज्ज्ञानमेव विशिष्यते। 
ज्ञात्वा ध्यानं ज्ञानमात्राद्ध्यानादपि तु दर्शनम्। 
दर्शनादपि भक्तेश्च न किञ्चित्साधनाधिकम् इति च नारदीये। ॥६.४६॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

योगं स्तौति ॥ **तपस्विभ्य** इति । 
कृच्छ्रचांद्रायणादितपोयुत्तेभ्योऽयोगिज्ञानिभ्योऽपि योगी ध्यानानुष्ठाताऽधिको मतः।
यस्मात्‌ (तस्मात्‌) सर्वाधिकोमतः तस्मात्सर्वाधिकत्वाद्योगस्येत्यर्थः ॥६.४६॥

{{% /details %}}



{{% details "पद विचार" %}}


{{% /details %}}
