---
title: "श्लोक १०.६ - विभूतियोग"
date: 2023-09-02T18:50:32+05:30
draft: false
book:
    toc_page: true
    next_page: shloka7
    prev_page: shloka5
    menu : geeta_menu
---



## श्लोक १०.६ {class=text-center}

<br/>

{{< shloka  "0"  >}}

महर्षयः सप्त पूर्वे चत्वारो मनवस्तथा ।   
मद्भावा मानसा जाता येषां लोक इमाः प्रजाः ॥१०.६॥  

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

पूर्वे सप्तर्षयः - 
*मरीचिरत्र्यङ्गिरसौ पुलस्त्यः पुलहः क्रतुः*। 
*वसिष्ठश्च महातेजाः* इति मोक्षधर्मोक्ताः 
[म.भा.12।335।28]। 
ते हि सर्वपुराणेषु उच्यन्ते। चत्वारः प्रथमाः 
स्वायम्भुवाद्याः तेषां हीमाः प्रजाः -- नहि भविष्यतामिमाः 
प्रजा इति युक्तं -- विभागः प्राधान्यं च प्राथमिकत्वादेव 
भवति। गौतमखिलेषु चोक्तम् -- स्वायम्भुवं रोचिषं च रैवतं च 
तथोत्तमम्। वेद यः स प्रजावान् इति। पूर्वेभ्यो ह्युत्तरा 
जायन्त इत्येषां प्राधान्यम्। अजातेषु च ज्यैष्ठ्यम्।तामसस्य 
भगवदवतारत्वादनुक्तिः। तच्च भागवते प्रसिद्धम्। मानसत्वं च 
सर्वेषां मनूनामुक्तं भागवते ()ततो मनून्ससर्जान्ते मनसा 
लोकभावनान् [ ] इति। अन्यपुत्रत्वं त्वपरित्यज्यापि शरीरं 
तद्भवति। प्रमाणं चोभयविधवाक्यान्यथाऽनुपपत्तिरेव। पूर्व इति 
विशेषणाच्चैतत्सिद्धिः। मत्तो भावो येषां ते मद्भावाः। ये ते 
ब्रह्मणो मानसा जातास्ते मत्त एव जाता इति भावः।  ॥१०.६॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

न केवलं भूतानां बुद्ध्यादिधर्माः मत्तो भवंति । किंतु 
भूतान्यपि मत्त एव भवंतीत्याह ॥ **महर्षयः  इति** ।  
##### मरीचिरत्र्यङ्गिरसौ पुलस्त्यः पुलहः क्रतुः । 
##### वसिष्ठश्च महातेजाः पूर्वे सप्तर्षयः स्मृता ॥  
(मोक्षधर्मे) इत्युक्ताः । पूर्वे 
पूर्वमन्वंतरस्थास्सप्त`महर्षयः` मानसाः ब्रह्मणो 
मनोऽपत्यतया 
जाताः `पूर्वे` प्राथमिकाः `चत्वारः` 
स्वायंभुवस्वारोचिषरैवतोत्तमाख्याः मनवः ।   

यद्वा मनु अवबोधने इत्यतः उप्रत्यये बोधवैशेष्यात् 
ब्रह्माद्याः देवाः विप्रक्षत्रियवैश्यशूद्रभेदेन चतुर्धा 
स्थितत्वाच्चत्वारः । उक्तं हि बृहद्भाष्ये
प्रथमाध्याये चतुर्थेऽव्याकृतब्राह्मणे ।  
##### विष्णोर्ब्राह्मणजातिः सन्‌ जज्ञे ब्रह्मा चतुर्मुखः । 
##### इतोऽग्र जगतस्तस्मातक्षत्रजातिरजायत ॥ 
##### वायुः सदाशिवोऽनंतो गरुड: शक्र एव च । 
##### कामश्च वरुणश्चैव सोमः सूर्यो यमस्तथा ॥ 
##### एवमाद्याः क्षत्रियास्तु देवता ब्रह्मनिर्मिताः ॥ 

इति । तथा  

##### विवस्वदिंद्रवर्णविष्णुभ्योऽन्येऽदितेः सुताः । 
##### रुद्रादन्ये तथा रुद्राः वायोरन्ये च वायवः । 
##### अग्नेरन्ये च वसवो वैश्या इत्येव कीर्तिताः ॥  

तथा 
##### अश्विनौ पृथिवी चैव कालो मृत्यव एव च । 
##### शीद्रदेवाः समुद्दिष्टा देववर्णा इति स्मृता ॥ 

इति च । विवस्वदिद्रवरुणानां
क्षत्रियत्वाद्विष्णोरवर्णत्वात्तेभ्योऽन्येष्टावादित्या 
ग्राह्या इति विष्णुभ्य इत्युक्तम्‌ । 
अग्नेर्ब्राह्मणत्वादग्नेरन्य इत्युक्तम्‌ । 
सप्तैव वसवो वैश्याः ।
सदाशिवस्य क्षत्रियत्वादुद्रादन्य इत्युक्तम्‌ । 
दशैव रुद्रा वैश्या इत्यर्थः ।
`मद्भावा` मत्तो भावो जन्म येषां ते मद्भावाः 
मत्त एवोत्पत्तिमंत इत्यर्थः ।
लोके इमाः प्रजा येषां प्रागुक्तमनूनां 
पुत्रपौत्रादिरूपेण वर्तंते ते `मद्भावा`
इत्यन्वयः । न च 
**ततो मनून्ससजति मनसा लोकभावनात्‌** (भाग. ३-
२१-४९) इत्युक्त्या ब्रह्मासृष्टानां स्वायंभुवादीनां 
कथं मद्भावा इत्युक्तिरिति शंक्यम्‌ । ब्रह्मांतर्यामिणो 
मत्तो जनिमंत इत्यर्थकत्वान्मद्भावा
इत्यस्य । ब्रह्मा तु द्वारमात्रम्‌ । न चैवमपि
प्रियव्रताद्यपत्यता- दशायामेवोत्पन्नानां तेषां 
मनुसंज्ञकत्वेन मानसत्ववेलायां 
तदभावेन मनव इति उक्तिरयुक्तेति वाच्यम्‌ । 
मानसदेहात्यागेनैव प्रियब्रतादावुत्पन्नानां 
द्वयोर्देहयोरैक्येन मनुत्वोपपत्तेः
इत्येतद्भाष्यटीकायामेवोक्तेः ॥१०.६॥

{{% /details %}}



{{% details "पद विचार" %}}


{{% /details %}}
