---
title: "श्लोक १०.१ - विभूतियोग"
date: 2023-09-02T18:49:42+05:30
draft: false
book:
    toc_page: true
    next_page: shloka2
    prev_page: ../chapter10
    menu : geeta_menu
---


## श्लोक १०.१ {class=text-center}

<br/>

{{< shloka  "0"  >}}

**श्री भगवानुवाच**  
भूय एव महाबाहो श्रृणु मे परमं वचः ।   
यत्तेऽहं प्रीयमाणाय वक्ष्यामि हितकाम्यया ॥१०.१॥  

{{< /shloka >}}

---

{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

॥ॐ॥ उपासनार्थं विभूतीः विशेषणकारणत्वं च केषाञ्चिदनेनाध्यायेनाह -- 
`प्रीयमाणाय श्रुत्वा` सन्तोषं प्राप्नुवते।  ॥१०.१॥    

{{% /details %}}


{{% details "श्रीराघवेन्द्रतीर्थविरचित गीताविवृतिः " %}}

॥ ॐ ॥ षष्ठेऽध्याये ध्यानयोग उक्तः । 
नवमान्ते च **मन्मना** (९-३४) इत्यादिना तद्ध्यानं स्मारितम्‌ । 
तच्च ध्येयसापेक्षम्‌ ।  
अतो ध्यानार्थं भगवद्विभूतिरूपाणि अत्राध्याये अग्रे **हंत ते कथयिष्यामि**(१०.१९) इत्यादिना प्राचुर्येण वक्ष्यन्नादौ बुद्ध्यादीनां महर्ष्यादीनां सामर्थ्यातिशयोपेततया
निर्माणरूपं विशेषकारणत्वं च भगवतो वक्ति ।  
यद्यपि **भोक्तारं यज्ञतपसां**(५-२९) इत्यादिना पंचमान्तादौ ध्येयमुक्तम्‌ । 
तथाऽपि विशिष्टाधिकारिणां भगवद्विभूतय उपास्या इति तदुक्तिरत्रेति । उक्तरूपविशेषकारणत्वमपि विशिष्टाधिकारिध्येयमिति तस्याप्यत्रोक्तिः ।   

ननु विभूतिरूपाण्यपि **रसोऽहमप्सु कौन्तेय**(७-८) इत्यादिना **अहं क्रतुः**(९-१६)
इत्यादिना चोक्तान्येव । सत्यम्‌ । अत्र विस्तरेणोच्यन्त इत्यदोषः । अत
एवास्य **विभूत्यध्याय** इति व्यपदेशः । तदुक्तेरेव बहुत्वेनैकवाक्यता चाध्यायस्य । विभूतिशब्दार्थमग्रे वक्ष्यामः ।  

तत्र पार्थस्य श्रोतृत्वसंपत्तिप्रतिपादनाय तद्विशेषणोक्तिपर्वं संबोध्य 
प्रतिजानीते ।  **भूय एवेति** । हे `महाबाहो भूय एव` पुनरेव 
`मे परमं वचः` माहात्म्यप्रतिपादकं वचनं `श्रृणु` श्रुत्वा तत्र निष्ठां कुरु । 
`प्रीयमाणाय` मद्वचः श्रुत्वा संतोषं प्राप्नुते । अनेन श्रोतृत्वसंपत्तिरुक्ता । 
ते तुभ्यं `हितकाम्यया` हितेच्छया वक्ष्वागीति ॥ १०.१ ॥

{{% /details %}}



{{% details "पद विचार" %}}

- भूय : पुनः

{{% /details %}}
