---
title: "श्लोक १०.८ - विभूतियोग"
date: 2023-09-02T18:50:41+05:30
draft: false
book:
    toc_page: true
    next_page: shloka9
    prev_page: shloka7
    menu : geeta_menu
---



## श्लोक १०.८ {class=text-center}

<br/>

{{< shloka  "0"  >}}

अहं सर्वस्य प्रभवो मत्तः सर्वं प्रवर्तते ।  
इति मत्वा भजन्ते मां बुधा भावसमन्विताः ॥१०.८॥ 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

सन्ति च भजन्तः केचिदित्याह -- अहमित्यादिना। ॥१०.८, ९, १०॥ 

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

उक्तफले विश्वासजननार्थ पूर्वोक्तमहिमज्ञानपूर्वं मां भजंतः 
संतीत्यहमित्यादि द्वाभ्यामुक्त्वा 
पुनस्तेषामित्यादिद्वाभ्यां फलं च व्यनक्ति । 
प्रभवत्यस्मादिति `प्रभवः` सर्वस्याहमुत्पादक इत्यर्थः । 
`मत्तः सर्वं प्रवर्तते` । 
इष्टानिष्टप्राप्ति- परिहाराद्यनुकूलव्यापारवद्भवति । 
लयादिरपि मदायत्त इत्युपलक्ष्यते इति `मत्वा` `बुधाः` 
ज्ञानिनः `भावसमन्विताः` भावेन भक्त्या
समुपेताः संतः मां `भजंते` । पत्रपुष्पादिभिरर्चयन्ति 
ध्यायंति चेत्यर्थः । अत्र पूर्वार्धेनैव मामित्यस्य 
लाभात्पुनमर्गमित्युक्तिः जीवेश्वरैक्याभिप्रायेण
स्वात्मानमुद्दिश्याहमेव सर्वस्य प्रभव इति मत्वा भजंत इति
प्रतीतिनिरासाय ॥१०.८॥ 

{{% /details %}}



{{% details "पद विचार" %}}


{{% /details %}}
