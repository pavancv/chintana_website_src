---
title: "श्लोक १०.४ - विभूतियोग"
date: 2023-09-02T18:50:29+05:30
draft: false
book:
    toc_page: true
    next_page: shloka5
    prev_page: shloka3
    menu : geeta_menu
---



## श्लोक १०.४ {class=text-center}

<br/>

{{< shloka  "0"  >}}

बुद्धिर्ज्ञानमसंमोहः क्षमा सत्यं दमः शमः ।  
सुखं दुःखं भवोऽभावो भयं चाभयमेव च ॥१०.४॥  

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तत्प्रथयति -- बुद्धिरित्यादिना। 
कार्याकार्यविनिश्चयो बुद्धिः। 
ज्ञानं प्रतीतिः।ज्ञानं प्रतीतिर्बुद्धिस्तु 
कार्याकार्यविनिश्चयः इति ह्यभिधानम्। 
दम इन्द्रियनिग्रहः। शमः परमात्मनि निष्ठा।
शमो मन्निष्ठता बुद्धेर्दम इन्द्रियनिग्रहः [11।17।36] 
इति भागवते ॥१०.४॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}


मुक्तिहेतुज्ञानविषयत्वमहिमानमुक्त्वा 
बुद्ध्यादिप्रदत्वमहिमानं चाह
॥ **बुद्धिरिति** ।   

यद्वा *अहमादि्हि देवानां* इति देवाद्युपलक्षितसर्वकारणत्वं 
स्वस्योक्तम्‌ । तत्र केषांचिद् बुद्ध्यादीनां महर्ष्यादीनां 
च सामर्थ्यातिशयोपेततया निर्माणरूपविशेषकारणत्वोक्त्या 
प्रागुक्तं प्रपंचयति ॥ **बुद्धिरित्यादित्रयेण** । 
`बुद्वि`रंतःकरणं कार्याकार्यनिश्चयो वा । 
`ज्ञानं` तु प्रतीतिसामान्यम्‌ । 
`असंमोहः` अकार्येच्छाऽभावः मिथ्याज्ञानाभावो वा । 
`क्षमा`  क्रोधाभावेन  सहापकर्तरनपकरणम्‌ । 
`सत्यं` यथार्थज्ञानपूर्वकमनुष्ठानं वचनं वा । 
`दम` इंद्रियनिग्रहः । `शमो` भगवन्निठता । 
`सुख`मनुकूलवेदनीयम्‌ । `दुःखं` प्रतिकूलवेदनीयम्‌ ।
`भव` उत्पत्तिः । `भावः` सत्ता । `भयं` त्रासः । 
`अभयं` त्रासविरोधिमनोव्यापारः । ४ ॥

{{% /details %}}



{{% details "पद विचार" %}}


{{% /details %}}
