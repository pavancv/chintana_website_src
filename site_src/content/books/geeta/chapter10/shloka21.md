---
title: "श्लोक १०.२१ - विभूतियोग"
date: 2023-09-03T18:07:11+05:30
draft: false
book:
    toc_page: true
    next_page: shloka22
    prev_page: shloka20
    menu : geeta_menu
---



## श्लोक १०.२१ {class=text-center}

<br/>

{{< shloka  "0"  >}}

आदित्यानामहं विष्णुर्ज्योतिषां रविरंशुमान् ।  
मरीचिर्मरुतामस्मि नक्षत्राणामहं शशी ॥१०.२१॥ 

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

विष्णुः सर्वव्यापित्वप्रवेशित्वादेः। विष्लृ व्याप्तौ? 
विश् प्रवेशने इति पठन्ति।गतिश्च सर्वभूतानां प्रजानां 
चापि (प्रजनश्चास्मि) भारत व्याप्तौ मे रोदसी पार्थ 
कान्तिश्चाभ्यधिका मम। आधिभूतनिविष्टश्च 
तदिच्छुश्चा -- (तद्विश्वं चा)स्मि भारत। क्रमणाच्चाप्यहं 
पार्थ विष्णुरित्यभिसंज्ञितः [म.भा.12।341।42?43] इति 
मोक्षधर्मे। ॥१०.२१॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

द्विविधं हि भगवतो विभूतिरूपं प्रत्यक्षं तिरोहितं च । 
तत्र प्रत्यक्षं विष्णुकपिलव्यासवासुदेवरामादिरूपम्‌ । 
तिरोहितं तु पदार्थेष्वन्यत उत्कर्षप्रदत्वेन 
सन्निहितम्‌ । द्विविधविभूतिरूपाणि संकलय्याह
॥ **आदित्यानामिति** । 
द्वादशादित्यानां मध्ये अहं विष्णुरस्मि ।
सर्व(त्र)व्याप्तत्वात्सर्वेषु प्रविष्टत्वाद्वा 
विष्णुनामास्मि । 
**विष्लृ  व्याप्तावित्यतः क्नु प्रत्ययः** । 
विश प्रवेशन इत्यतः क्नु प्रत्यये शकारस्य षत्वे वा 
विष्णुरिति सिद्धेः । **केषु वेप्विति** पृष्टस्योत्तरमाह 
।। **ज्योतिषामिति** । ज्योतिषां
प्रकाशरूपाणां मध्ये अंशुमान्विश्वव्यापिरश्मियुक्तो 
रविरहमस्मि । ज्योतीरूपेभ्यो रवेराधिक्यहेतुतया रवेण 
वेदशब्देन ईयते ज्ञायते इति 
व्युत्पत्त्या रविनामकः सन्‌ रवौ सन्निहितोऽस्मीत्यर्थः । 
रवशब्द उपपदे इण्‌ गतावित्यतः क्विप्‌ उपपदांतलोपः । 
मरुतामेकोनपंचाशन्मरुतां मध्ये
तेभ्यो मरीचिनाम्नो मर्त आधिक्यहेतुतया 
मरशब्दोक्तोदकवान्‌ मेघो मरी
तं चालयतीति व्युत्पत्त्या मरीचिः मरीचिनामा सन्मरीचौ 
मरुति सन्निहितोऽस्मि । नक्षत्राणां मध्ये तेभ्यो शशिन 
आधिक्यहेतुतया शशिशब्दितातिसुखत्त्वहेतुना शशिनामा सन्‌ 
शशिनि चन्द्रे स्थितोऽस्मि । 
एवमग्रे सर्वत्र तिरोहितेष्वर्थो ध्येयः । 
ग्रंथगौरवभयान्निरुक्ति मात्रं वक्ष्यामः ॥१०.२१॥


{{% /details %}}



{{% details "पद विचार" %}}

- तिरोहितं :

{{% /details %}}
