---
title: "श्लोक १०.२ - विभूतियोग"
date: 2023-09-02T18:50:25+05:30
draft: false
book:
    toc_page: true
    next_page: shloka3
    prev_page: shloka1
    menu : geeta_menu
---


## श्लोक १०.२ {class=text-center}

<br/>

{{< shloka  "0"  >}}

न मे विदुः सुरगणाः प्रभवं न महर्षयः ।  
अहमादिर्हि देवानां महर्षीणां च सर्वशः ॥१०.२॥  

{{< /shloka >}}

---

{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

`प्रभवं` प्रभावं? मदीयां जगदुत्पत्तिं वा। 
तद्वशत्वात्तस्येत्युच्यते। 
यद्यस्ति तर्हि देवादधोऽपि जानन्ति? 
सर्वज्ञत्वात् अतो नास्तीति भावः। 
अहमादिर्हि इति तूत्पत्तिरपि यस्य वशा? 
कुतस्तस्य जनिरिति ज्ञापनार्थम्। 
**अहं सर्वस्य जगतः प्रभवः प्रलयः** [7।6] इति चोक्तम्। 
उक्तं चैतत्सर्वमन्यत्रापि। 
##### को अद्धा वेद क इह प्रवोचत्कुत आ जाता कुत इयं विसृष्टिः। 
##### अर्वाग्देवा अस्य विसर्जनेनाथा को वेद यत आ बभूव 
[ऋक्सं.8।7।17।6 तै.ब्रा.2।89 ] 
इति 
##### न तत्प्रभावमृषयश्च देवा विदुः कुतोऽन्येऽल्पधृतिप्रमाणाः 
इति ऋग्वेदखिलेषु। 
#####  अन्यस्त्वर्थोयो मामजं 
[10।3] इति वाक्यादेव ज्ञायते। ॥१०.२॥ 

{{% /details %}}


{{% details "श्रीराघवेन्द्रतीर्थविरचित गीताविवृतिः " %}}

प्रतिज्ञातमहिमानमाह ॥ **न म इति**  । 
`सुरागणा महर्षयश्च मे प्रभवं` प्रभावं महिमानं `न विदुः`,
`प्रभवम्` उत्पत्तिं मदधीनामुत्पत्तिं जगत इति योज्यम् । 
`न विदुः` न जानन्ति ।
देवादिजगतो भगवदधीनामुत्पत्तिं सुरगणादयो न जानन्ति ।
किमुतान्य इत्यर्थः ।   

यद्वा `मे प्रभवं` ममोत्पत्तिं विद्यमानां `न विदु`रित्यर्थः ।
भगवन्महिमवज्जगदुत्पतिवच्च भगवदुत्पत्तिं विद्यमानां न जानंतीति न भ्रमितव्यम्‌ । किंतु महिमजगदुत्पत्त्योः सत्त्वमिव भगवदुत्त्पततेः सत्त्वमेव नास्तीति । तदभावादेव न विदुरिति ज्ञेयम्‌ । प्रभावजगत्प्रभवयोरिव मे प्रभवः 
कुतो नेति चेत्तत्रोच्यते ॥  

**अहमादिरिति** । `देवानां मनुष्याणां` च उपलक्षणमेतत्‌ । 
देवादिकृत्स्नजगतः `अहमादिः` कारणं हिं यतोऽतो `मे प्रभवो` नेति । 
सर्वस्य मत्सृष्टृत्वेन । मज्जनकस्यान्यस्याभावात्‌ । 
असतश्च पूर्ववृत्तित्वरूपजनकत्वायोगात्‌ । 
आत्माश्रयापत्त्या मयैव मज्जननायोगादिति भावः । 
तदाह सूत्रे **ॐ असंभवस्तु सतोऽनुपपत्तेः ॐ** (२-३-९) इति ॥ २ ॥

{{% /details %}}


{{% details "पद विचार" %}}

- कृत्स्न : Entire

{{% /details %}}
