---
title: "श्लोक १०.३८ - विभूतियोग"
date: 2023-09-03T18:07:48+05:30
draft: false
book:
    toc_page: true
    next_page: shloka39
    prev_page: shloka37
    menu : geeta_menu
---



## श्लोक १०.३८ {class=text-center}

<br/>

{{< shloka  "0"  >}}

दण्डो दमयतामस्मि नीतिरस्मि जिगीषताम् ।  
मौनं चैवास्मि गुह्यानां ज्ञानं ज्ञानवतामहम् ॥१०.३८॥ 

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

*आचार्येण टिप्पणी नकृतः ।*

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

दमयतां दंडं कुर्वतां दंडनहेतुना `दंडनामा` 
दंडनरूपधर्मदाताऽस्मीत्यर्थः । 
जिगीषतां नीतिरस्मि नीतिरूपसारप्रदोऽस्मि । 
गुह्यानां गोपनीयानां मुनीनामीड्यत्वसंबंधेन 
मुनीनामिदं मौनम्‌ । शब्दस्वभावान्नपुंसकता । 
मुनिसंबंधितया मौननामा `मौनस्थः` । 
ज्ञानवतां ज्ञानाख्यसारदोऽहमित्यर्थः । 
स्वयं च ज्ञानरूपत्वेन `ज्ञाननामा` । 
अत्र शश्यादिषु विजातीयश्रैष्ठ्यदं 
विभूतिरूपमुक्तम्‌ । नक्षत्रादीनां विजातीयत्वात्‌ । 
**सत्त्वं सत्त्ववतां** इत्यादौ 
धर्मिषु सत्त्वादिसारधर्मदं विभूतिरूपमुक्तं ज्ञेयम्‌ । 
तथैव दर्शितमस्माभिस्तत्र तत्रैव । 
**रुद्राणां शंकर** इत्यादौ सजातीयश्रैठ्यदं 
विभूतिरूपमुक्तम्‌ । वासवोशनोधनं जययज्ञवज्रसामवेदानां 
सजातीयैकदेशाधिक्यदं विभूतिरूपमुक्तम्‌। 
तेषां सजातीयसर्वश्रैष्ठ्याभावात्‌ । 
देवेषु कवित्वादिगुणेषु च ब्रह्मणः । 
पार्थेषु भीमस्य, यज्ञेषु ज्ञानयज्ञस्य, 
आयुधेषु चक्रस्य, वेदेषु
ऋग्वेदस्याधिकयात्‌।। ३८॥

{{% /details %}}



{{% details "पद विचार" %}}


{{% /details %}}
