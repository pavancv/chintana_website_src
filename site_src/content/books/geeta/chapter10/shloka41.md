---
title: "श्लोक १०.४१ - विभूतियोग"
date: 2023-09-03T22:01:57+05:30
draft: false
book:
    toc_page: true
    next_page: shloka42
    prev_page: shloka40
    menu : geeta_menu
---



## श्लोक १०.४१ {class=text-center}

<br/>

{{< shloka  "0"  >}}

यद्यद्विभूतिमत्सत्त्वं श्रीमदूर्जितमेव वा ।  
तत्तदेवावगच्छ त्वं मम तेजोंऽशसंभवम् ॥१०.४१॥  

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

यद्यद्विभूतमदिति विस्तरः। विष्ण्वादीनि ततस्वरूपाण्येव। 
अन्यानि तु तेजोयुक्तानि। 
तथा च पैङ्गिखिलेषु -- विशेषका रुद्रवैन्येन्द्रदेवा 
राजन्याद्या अंशयुतान्यजीवाः। कृष्णव्यासौ रामकृष्णौ च 
रामकपिलयज्ञप्रमुखः स्वयं सः इति।
स एवैको भार्गवदाशरथिकृष्णाद्यास्त्वंशयुतान्यजीवाः इति 
गौतमखिलेषु।ऋषयो मनवो देवा मनुपुत्रा महौजसः। 
कलाः सर्वे हरेरेव सप्रजापतयः स्मृताः। 
एते स्वांशकलाः (चांशकलाः) पुंसः कृष्णस्तु 
भगवान्स्वयम् इति भागवते [1।3।2728] 
ऋष्यादीनंशयुतत्वेनोक्त्वा वराहादीन्स्वरूपत्वेनाह। 
तुशब्द एवार्थे। अन्यस्तु विशेषो न कुत्राप्यवगतः। 
अंशत्वं तत्राप्यवगतम्उद्बबर्हात्मनः केशौ इति। 
मृडयन्तीति च बहुवचनं चायुक्तम्। न ह्यन्तराऽन्यदुक्त्वा 
पूर्वमपरामृश्य तत्क्रियोच्यमाना दृष्टा कुत्रचित्। 
॥१०.४१॥  

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

तमेव विभूतिविस्तरं लक्षणोक्त्याऽऽह ॥ **यद्यदिति** । 
यद्यत्सत्त्वं वस्तु `विभूतिमत्`
स्वजातितः श्रैष्ठ्योपेतंः  `श्रीमत्` संपद्युक्तं 
`ऊर्जितं` अभिवृद्‌ध्युपेतं वा
तत्तद्वस्तु `मम तेजो`रूर्पेण प्रकाशरूपेणांशेन सह 
भवतीति `तेजोंऽशसंभवम्` एव `अवगच्छ`
जानीहि ॥ ४१ ॥

{{% /details %}}



{{% details "पद विचार" %}}


{{% /details %}}
