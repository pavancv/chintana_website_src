---
title: "श्लोक १०.३७ - विभूतियोग"
date: 2023-09-03T18:07:46+05:30
draft: false
book:
    toc_page: true
    next_page: shloka38
    prev_page: shloka36
    menu : geeta_menu
---



## श्लोक १०.३७ {class=text-center}

<br/>

{{< shloka  "0"  >}}

वृष्णीनां वासुदेवोऽस्मि पाण्डवानां धनंजयः ।  
मुनीनामप्यहं व्यासः कवीनामुशना कविः ॥१०.३७॥ 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

आच्छादयति सर्वं वासयति वसति चेति सर्वत्र वासुदेवः। 
देवशब्दार्थ उक्तः पुरस्तात् -- छन्दयामि जगद्विश्वं 
भूत्वा सूर्य इवांशुभिः। सर्वभूताधिवासश्च 
वासुदेवस्ततोऽस्म्यहम् इति मोक्षधर्मे। विशिष्टः 
सर्वस्मादा समन्तात्स एवेति व्यासः। 
तथा चाग्निवेश्यशाखायाम् सव्यासो वीति तमप् वै विः 
सोऽधस्तात्स उत्तरतः स पश्चात्स पूर्वस्मात्स दक्षिणतः स 
उत्तरत इति इति यच्च किञ्चिज्जगत्सर्वं दृश्यते 
श्रूयतेऽपि वा। अन्तर्बहिश्च तत्सर्वं व्याप्य नारायणः 
स्थितः इति च। ॥१०.३७॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

वासयति सर्वमाच्छादयति निवासयतौति वा वासुः । 
**वस आच्छादने** **वसत निवास** इत्यतो वा ण्यंतादुण्‌ । 
सर्वत्र वसतीति वा वासुः वसतेरुण्‌। 
स चासौ देवश्च क्रीडादिगुणविशिष्टश्चेति `वासुदेवः` । 
धनं जयतीति धनंजयनामा `धर्नजयस्थः` । 
सर्वस्माद्विशिष्टत्वाद्विः आसमंतात्सः गतः । 
सृगतावित्यतो डः । विश्चासावासश्च सर्वगतश्चेति 
`व्यासः` ।  यद्वा विशिष्टा आसा स्थितिर्यस्यासौ
`व्यासः` । आस उपवेशने इति धातोः । 
उश इच्छायामिति धातोः सर्गादीच्छावत्त्वादुशनानामा 
सन्नशना कविः `उशनसि` कवौ स्थित
इत्यर्थः ।। ३७॥

{{% /details %}}



{{% details "पद विचार" %}}


{{% /details %}}
