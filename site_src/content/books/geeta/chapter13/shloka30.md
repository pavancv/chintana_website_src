---
title: "श्लोक १३.३० - क्षेत्रक्षेत्रज्ञयोग"
date: 2023-11-19T14:13:50+05:30
draft: false
book:
    toc_page: true
    next_page: shloka31
    prev_page: shloka29
    menu : geeta_menu
---



## श्लोक १३.३० {class=text-center}

<br/>

{{< shloka  "0"  >}}
प्रकृत्यैव च कर्माणि क्रियमाणानि सर्वशः ।    
यः पश्यति तथाऽऽत्मानमकर्तारं स पश्यति ॥१३.३०॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

आत्मानं चाकर्त्तारं पश्यति स पश्यति। ॥१३.३०॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

नन्वीश्वरः कर्मानपेक्षयैव **उपद्रष्टा** इत्यत्रोक्तदिशायदि 
सदसद्योनिजन्मसु स्वतंत्रकारणं, तर्हि तस्य वैषम्यादिदोषः 
स्यात्‌ । कर्मपेक्षितायां स्वातंत्र्यप्रच्युतिस्तस्य 
स्यात्‌ । तस्यापि  कर्त्रंतरसत्त्वाच्च 
स्वातंत्र्यहानिरेवेत्यत आह ॥ **प्रकृत्येति** । 
ल्यबंतमेतत्‌। `च`शब्दात्पूर्वप्रकृतेश्वरोऽनुषज्यते । 
ईश्वरेणैव प्रकृत्य पूर्वतनं जीवकर्म उद्बोध्य तदनुसृत्य 
क्रियमाणानि सर्वकर्माणि यः पश्यति। 
`तथाऽऽत्मानं` परमात्मानं `अकर्तारं` कर्तृहीनं 
`यः पश्यति स पश्यति` परमेश्वरमित्यर्थः ।   

यद्वा **उपद्रष्टा** इत्यत्रोक्तभगवत्स्वातंत्र्यज्ञानस्य 
फलमाह ॥ **प्रकृत्येति** । तृतीयांतमिदम्‌ । 
`च`शब्दात्प्रकृतेश्वरेण कर्त्रा `प्रकृत्या` निमित्तभूतया 
क्रियमाणानि सर्वशः `कर्माणि` `यः पश्यति` । 
तथा `स्वात्मानं चाकर्तरि` अस्वतंत्रं च 
`यः पश्यति स पश्यति` हरिमित्यर्थः । 
तथा च सूत्रं 
**ॐ पूर्वं तु बादरायणो हेतुव्यपदेशात्‌ ॐ** 
(२-३-४२) इति । कर्तृराहित्यात्स्वातंत्र्म्‌ । 
स्वाधीनसत्ताकतत्तदीयपूर्वकमपिक्ष्य सर्वं करोतीति 
न वैषम्यादिदोष इति भावः । 
तदुक्तं **ॐ वैषम्यनैर्घृण्ये ॐ** स सापेक्षत्वात्तथा 
हि दर्शयति (२-१-३५) इति ॥ ३०॥

{{% /details %}}



{{% details "पद विचार" %}}


{{% /details %}}
