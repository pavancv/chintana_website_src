---
title: "श्लोक १३.२० - क्षेत्रक्षेत्रज्ञयोग"
date: 2023-11-18T18:33:49+05:30
draft: false
book:
    toc_page: true
    next_page: shloka21
    prev_page: shloka19
    menu : geeta_menu
---



## श्लोक १३.२० {class=text-center}

<br/>

{{< shloka  "0"  >}}
प्रकृतिं पुरुषं चैव विद्ध्यनादी उभावपि ।  
विकारांश्च गुणांश्चैव विद्धि प्रकृतिसंभवान् ॥१३.२०॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

यतश्च यत् [13।4] इति वक्तुं प्रकृतिविकारपुरुषान् 
सङ्क्षिप्याऽऽह। गुणाः सत्त्वादयः। तेषामत्यल्पो विशेषो 
लयात्सर्ग इति विकाराः पृथगुक्ताः। 
कार्याकार्यगुणास्तिस्रो यतः स्वल्पोद्भवो जनौ इति 
माधुच्छन्दसशाखायाम्। ॥१३.२०॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

एवमुक्तदिशा यतश्च यदिति प्रतिज्ञातप्रेरकस्वरूपस्य 
प्रभावोकत्यनंतरं- वाच्यत्वसिद्धौ प्रेरकज्ञानस्य 
प्रेर्यज्ञानसापेक्षत्वात्प्रेरणीयं सप्रकारं
पुरुषादिरूपं क्षेत्रं तावदाह ॥ **प्रकृतिमिति** । 
न चैतत्‌ **एतत्‌ क्षेत्रमिति** श्लोके न प्रतिज्ञातमिति 
शंक्यम्‌ । **यादृक्चे**त्यनेन प्रतिज्ञातत्वात्‌ । 
तर्हि महाभूतानीत्याद्युक्त्यवसरे प्रागेव वाच्यमिति न 
शंक्यम्‌ ।  वक्ष्यमाणप्रेरक- 
स्वरूपोक्त्युपयोगितयाऽपेक्षित- 
प्रेर्यस्वरूपस्यात्रावश्यं वाच्यत्वात्प्रागप्युक्तौ 
गौरवापत्तेरिति भावः । एवं च 
प्रकृतिपदेन **महाभूतानि** इत्यादिना 
प्रागुक्तपंचविंशतितत्त्वानि गृह्यंते, `विकार` शब्देन च
प्रागुक्तेच्छादयः सर्वे प्रकृतिविकाराः 
गुणत्रयस्याल्पविवक्षया पृथगुपादानम्‌ ।
`पुरुषो`ऽत्र जीवः । `प्रकृतिं` पंचविंशतितत्वानि `पुरुषं` 
जीवं च उभावपि `अनादी` विद्धि । 
तथा `प्रकृतिसंभवान्` प्रधानोपादानकानिच्छादि- 
`विकारान्` सत्त्वादि`गुणां`श्च 
विद्धीत्यर्थः । तथा चेश्वरातिरिक्तः सर्वोऽपि 
चेतनाचेतनवर्गः प्रेर्यप्रपंचोऽत्रोक्तो 
भवति ।   

यद्वा `प्रकृतिं` चिदचित्प्रकृती `पुरुषं` जीवं परमात्मानं 
च `उभौ` उभे चेत्यपि संगृह्यते `अनादी` विद्धीत्यर्थः । 
विकारानिच्छादीन् सत्त्वादिगुणांश्च `प्रकृतिसंभवान्‌` 
प्रकृत्युपादानकान्विद्धि । गुणानां 
विकारत्वेऽपि इच्छाद्यपेक्षया 
अल्पविकारत्वात् इच्छादीनामधिक- विकारत्वविवक्षया 
पृथगुक्ताः ज्ञेयाः । तात्पर्ये तु प्रकृतिपदेन 
चिदचितपरकृत्योः पुरुषपदेन 
जीवेश्वरयोर्ग्रहणायोभावित्युक्तिरित्युक्तम्‌ ॥१३.२०॥

{{% /details %}}



{{% details "पद विचार" %}}

- उपादानक

{{% /details %}}
