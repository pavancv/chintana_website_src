---
title: "श्लोक १३.८ - क्षेत्रक्षेत्रज्ञयोग"
date: 2023-11-18T16:38:14+05:30
draft: false
book:
    toc_page: true
    next_page: shloka9
    prev_page: shloka7
    menu : geeta_menu
---



## श्लोक १३.८ {class=text-center}

<br/>

{{< shloka  "0"  >}}
अमानित्वमदम्भित्वमहिंसा क्षान्तिरार्जवम् ।  
आचार्योपासनं शौचं स्थैर्यमात्मविनिग्रहः ॥१३.८॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

स च यो यत्प्रभावश्च इति वक्तुं तज्ज्ञानसाधनान्याह -- 
अमानित्वमित्यादिना। आत्माल्पत्वं ज्ञात्वाऽपि महत्त्वप्रदर्शनं 
दम्भः। ज्ञात्वाऽपि स्वात्मनोऽल्पत्वं दम्भो माहात्म्य(भावनम्)। 
दर्शनम् इति ह्यभिधानम्। आर्जवं मनोवाक्कायकर्मणामवैपरीत्यम्। ॥१३.८॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

एवं प्रतिज्ञातार्थषट्कमध्ये यच्च यादृक् च यद्विकारीति 
त्रयमुक्त्वा यतश्च यदिति (अग्रे) वक्ष्यन्‌ ततः प्राक्‌ स च यो 
यत्प्रभावश्चेति प्रतिज्ञातार्थद्वयं
**ज्ञेयं यत्तदि** त्यादिना वक्तुं न यादृशतादृशेन श्रवणेन 
तदनुभवारूढं भवतीति भावेन वक्ष्यमाणज्ञेयद्वयभूतभगवज्ज्ञानस्य 
साधनान्याह
।। **अमानित्वमित्यादि पंचकेन** । `अमानित्वम्` आत्मनः  
श्लाघनराहित्यम्‌ । आत्माल्पत्वं ज्ञात्वाऽपि महत्वप्रदर्शनं दम्भः 
। तद्राहित्यमदम्भित्वम्‌ । `क्षान्तिः`
सहिष्णुत्वम्‌ । `आर्जवं` सन्मार्गे मनोवाक् कायकर्मणामवैपरीत्यम्‌ 
। `आचार्योपासनं` ज्ञानिनां सेवा । `शौचं` बाह्यान्तरशुद्धिः ।   
##### शौचं तु द्विविधं प्रोक्तं बाह्यमाभ्यन्तरं तथा ।  
##### मृञ्जलाभ्यां स्मृतं बाह्यं भावशुद्धिस्तथांऽऽतरं ॥   
इति स्मृतेः । `स्थैर्यं` भयादिना स्वधर्मादचलनम्‌ । 
`आत्मविनिग्रहः` विशेषेण मनसो नियमनम्‌ ॥१३.८॥

{{% /details %}}



{{% details "पद विचार" %}}


{{% /details %}}
