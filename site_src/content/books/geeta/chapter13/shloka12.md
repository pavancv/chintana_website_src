---
title: "श्लोक १३.१२ - क्षेत्रक्षेत्रज्ञयोग"
date: 2023-11-18T18:33:33+05:30
draft: false
book:
    toc_page: true
    next_page: shloka13
    prev_page: shloka11
    menu : geeta_menu
---



## श्लोक १३.१२ {class=text-center}

<br/>

{{< shloka  "0"  >}}
अध्यात्मज्ञाननित्यत्वं तत्त्वज्ञानार्थदर्शनम् ।  
एतज्ज्ञानमिति प्रोक्तमज्ञानं यदतोन्यथा ॥१३.१२॥
{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

तत्त्वज्ञानार्थदर्शनं अपरोक्षज्ञानार्थं शास्त्रदर्शनम्। ॥१३.१२॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

`अध्यात्मज्ञाननित्यत्वं` आत्मान(परमात्मान)मधिकृत्य स्थिते ज्ञाने
नियतत्वम्‌ । `तत्त्वज्ञानार्थदर्शनम्`‌ । अपरोक्षज्ञानार्थं 
शास्रपर्यालोचनम्‌ । एतत्‌
**अमानित्वं** इत्यादिनोक्तं विंशतिधर्मजातम्‌ ।   

`ज्ञानमिति` ज्ञायतेऽनेनेति करणव्युत्पत्त्या ज्ञानसाधनं 
प्रोक्तम्‌ । `अतोऽन्यथा` `यद`स्ति तदज्ञानं ज्ञानसाधनं
नेत्यर्थः ।    
यद्वा ज्ञानशब्दः भावव्युत्पत्त्या संवित्परश्च । 
`तत्त्वज्ञानार्थस्य` तत्त्वज्ञानविषयस्य विष्णो`र्दर्शनं` 
अपरोक्षज्ञानमित्यर्थः । एतद्भगवद्विषयापरोक्षज्ञानं `ज्ञानमिति` 
प्रोक्तम्‌ । `अतोऽन्यथा यत्‌` तज्ज्ञानं न भवतीति । 
इह ज्ञानशब्दो ज्ञानतत्साधनोभयपरः । 
तत्त्वज्ञानार्थ- दर्शनमित्ययमप्युक्तदिशा 
शास्र- पर्यालोचनरूपज्ञानसाधनपरः, अपरोक्षज्ञानपरश्च । 
ततश्चैतच्छब्देनोभयं परामृश्य ज्ञानशब्देन भावकरणो भयव्युत्पत्त्या 
ज्ञानसाधनत्वज्ञानत्वयोर्विधानं युक्तमिति ज्ञेयम्‌ ॥१३.१२॥

{{% /details %}}



{{% details "पद विचार" %}}


{{% /details %}}
