---
title: "श्लोक १३.१५ - क्षेत्रक्षेत्रज्ञयोग"
date: 2023-11-18T18:33:38+05:30
draft: false
book:
    toc_page: true
    next_page: shloka16
    prev_page: shloka14
    menu : geeta_menu
---



## श्लोक १३.१५ {class=text-center}

<br/>

{{< shloka  "0"  >}}
सर्वेन्द्रियगुणाभासं सर्वेन्द्रियविवर्जितम् ।  
असक्तं सर्वभृच्चैव निर्गुणं गुणभोक्तृ च ॥१३.१५॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

सर्वेन्द्रियाणि गुणांश्चाभासयतीति सर्वेन्द्रियगुणाभासम्। 
इन्द्रियवर्जितत्वाद्यर्थ उक्तः पुरस्तात्। ॥१३.१५॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

किंच `सर्वेद्रियगुणाभासं` तद्ब्रह्म सर्वाणीन्द्रियाणि 
गुणान्‌ शब्दादिविषयांश्चाभासयति प्रत्याययति प्रत्येति वा 
सर्वेंद्रियगुणाभासम्‌। भासृ दीप्तौ इत्यतः पचाद्यच्‌ । 
प्राकृतानां भिन्नानां 
चेंद्रियाणामभावात् `सर्वेंद्रियविवर्जितम्‌` । 
`असक्तं` निर्लेपम्‌। सर्वं भुक्तं इति `सर्वभुक्`‌ च । 
सर्वसंहर्त इति वा सर्वसारभोक्तृ इति वाऽर्थः । 
`सर्वभृत्` चेति पाठांतरम्‌। `गुणभोक्तृ` च 
सर्वकल्याणगुणभोक्तृ चेत्यर्थः ॥१३.१५॥


{{% /details %}}



{{% details "पद विचार" %}}

- पचाद्यच्‌ : पचादेः धातोः अच्   
         From नन्दिग्रहिपचादिभ्यो ल्युणिन्यचः(अष्ट 3.1.134)

{{% /details %}}
