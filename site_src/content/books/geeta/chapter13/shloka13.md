---
title: "श्लोक १३.१३ - क्षेत्रक्षेत्रज्ञयोग"
date: 2023-11-18T18:33:35+05:30
draft: false
book:
    toc_page: true
    next_page: shloka14
    prev_page: shloka12
    menu : geeta_menu
---



## श्लोक १३.१३ {class=text-center}

<br/>

{{< shloka  "0"  >}}
ज्ञेयं यत्तत्प्रवक्ष्यामि यज्ज्ञात्वाऽमृतमश्नुते ।   
अनादिमत्परं ब्रह्म न सत्तन्नासदुच्यते ॥१३.१३॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

**परं ब्रह्मेतिस च यः** [13।4] इति प्रतिज्ञातमुच्यते। 
**अन्यत्यत्प्रभावः** [13।4] इति 
आदिमद्देहवर्जितमित्यनादिमत्। अन्यथाऽनादीत्येव स्यात्। ॥१३.१३॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

एवं ज्ञानं ज्ञानसाधनं चोक्त्वाऽधुना स च यो 
यत्प्रभावश्चेति प्रतिज्ञातज्ञेयस्वरूपं तत्प्रभावं च 
प्रतिज्ञापूर्वमाह ॥ **ज्ञेयमित्यादिना** । 
आदरजननाय तज्ज्ञानस्य फलमाह ॥ **यज्ज्ञात्वेति**। 
`स च य` इति प्रतिज्ञातज्ञेयस्वरूपोक्तिः ॥ 
**परं ब्रह्मेति** । नामोक्त्या तत्स्वरूपस्यावगतेः
अहमेवेति वक्तव्ये **अक्षरं ब्रह परमम्‌** (८-३) इति 
अष्टमोक्तदिशा ब्रह्म स्वयमेवेति सिद्धमिति भावः। 
स च यत्प्रभाव इत्युक्तमाह 
॥ **अनादिमदित्यादिना** । आदिरेषामस्तीत्यादिमन्ति 
देहेंद्रियादीनि । ततो बहुव्रीहिः । 
प्राकृतदेहेंद्रिय- गुणकर्मादिहीनमित्यर्थः । 
भगवान्क्षेत्रांतर्गतो भूत्वा क्षेत्रज्ञ इत्युच्यते 
किमित्यतो नेत्याह ॥। **नेति** ।   
तद्ब्रह्म सद्व्यक्तशब्दित- कार्यजातांतर्गतं 
नेत्युच्यते ।  असदव्यक्तशब्दितकारणांतर्गतं 
नेत्युच्यते । **व्यक्ताव्यक्तविलक्षण** इति स्मृतेः ।  
यद्वा **मूर्तामूर्तव्यतीतत्वान्न सत्तन्नासदुच्यते** इति 
स्मृत्युक्तदिशा मूर्तं न, अमूर्तं च नेत्युच्यत
इति, **नेति नेति** इत्यादिश्रुतावित्यर्थः ॥ १३॥

{{% /details %}}



{{% details "पद विचार" %}}


{{% /details %}}
