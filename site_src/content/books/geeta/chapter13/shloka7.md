---
title: "श्लोक १३.७ - क्षेत्रक्षेत्रज्ञयोग"
date: 2023-11-18T16:38:11+05:30
draft: false
book:
    toc_page: true
    next_page: shloka8
    prev_page: shloka6
    menu : geeta_menu
---



## श्लोक १३.७ {class=text-center}

<br/>

{{< shloka  "0"  >}}
इच्छा द्वेषः सुखं दुःखं सङ्घातश्चेतनाधृतिः ।  
एतत्क्षेत्रं समासेन सविकारमुदाहृतम् ॥१३.७॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

इच्छादयो विकाराः। ॥१३.७॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

क्षेत्रं यद्विकारीति प्रतिज्ञातक्षेत्रविकारानाह ॥ **इच्छेति** । 
`संघातो` देहः ।
`चेतना` चेतसो व्याप्तिः । `धृति`धैर्यम्‌ । 
`एतत्` प्रागुक्तं `क्षेत्रं` इच्छादिविकारोपेतं 
संक्षेपेणोक्तमित्यर्थः । महाभूतादिक्षेत्राभिमानिनः । तद्विकारेच्छाद्यभिमानिनश्चावशयं ज्ञेयत्वादुच्यन्ते ।   

आकाशाभिमानी विघ्नेशः । वायुमानी मुख्यवायुजो 
अभिमानी मरीचिनामा। अग्निमानी वह्निः । अबभिमानी वरुणः । 
भूमिमानिनी धरादेवी। अहंकारः शिवः । महान्ब्रह्मा । बुद्धिरुमा । 
अव्यक्तं श्रीदेवी ।   

**इन्द्रियेषु**  मनोऽभिमानिनः स्कन्देन्द्रानिरुद्धाः। 
श्रोत्रं चंद्रः । त्वक्‌ वायुसुतो मरुत्‌ । 
चक्षुः सूर्यः । जिह्वा वरुणस्य रूपान्तरम्‌ । 
घ्राणमश्चिनौ । वागग्निः । हस्तौ वायुसुतौ
मरुतौ । पादौ तु विष्णुनाविष्टौ शचीसुतौ यज्ञशंभुनामकौ । 
पायुर्यमः । 
उपस्थः शिवः मनुश्च ।   

**इन्द्रियगोचरेषु** शब्दस्पर्शरूपरसगन्धाभिमानिनः शिवपुत्राः पंच
ज्ञेयाः ।  

**विकारेषु** `इच्छा` श्रीर्भारती च । 
`द्वेष`दुःखाभिमानिनौ कलिद्वापरौः। 
`सुखं` मुख्यवायुः। `धृतिः` सरस्वती भारती च। `चेतना` श्रीः । 
संघातमानिनोऽन्ये चेतनाः
ज्ञेयाः ।   

अभिमानिनां प्रागुक्तव्युत्पत्या भगवन्निवासत्वादेव 
क्षेत्रनामत्वम्‌ । क्षेत्रविकारित्वमपि महदादिभ्योऽतिशयेन 
विकारितया स्थितत्वादिति ज्ञेयम्‌  ॥१३.७॥

{{% /details %}}



{{% details "पद विचार" %}}

- पायु : Anus
- उपस्थः : the part which is under (inner parts)

{{% /details %}}
