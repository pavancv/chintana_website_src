---
title: "श्लोक १३.३२ - क्षेत्रक्षेत्रज्ञयोग"
date: 2023-11-19T14:13:53+05:30
draft: false
book:
    toc_page: true
    next_page: shloka33
    prev_page: shloka31
    menu : geeta_menu
---



## श्लोक १३.३२ {class=text-center}

<br/>

{{< shloka  "0"  >}}
अनादित्वान्निर्गुणत्वात्परमात्मायमव्ययः ।  
शरीरस्थोऽपि कौन्तेय न करोति न लिप्यते ॥१३.३२॥
{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

न च व्ययादिस्तस्येत्याह -- अनादित्वादिति। सादि हि प्रायो 
व्ययि गुणात्मकं च। न करोतीत्यादेरर्थ उक्तः पुरस्तात्। न 
लौकिकक्रियादिस्तस्य। अतोन प्रज्ञं इत्यादिवदिति। ॥१३.३२॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

ननु सर्वभूतेषु तिष्ठतो न विनाश इत्ययुक्तम्‌ । शरीरसंबंधे 
व्ययादेरावश्यकत्वादित्यतो हेतूक्तिपूर्वं व्ययलेपाद्यभावमाह 
॥ **अनादित्वादिति** । शरीरस्थोऽप्ययं परमात्मा 
अनादित्वान्निर्गुणत्वात्सत्त्वादि- गुणहीनत्वात्चाव्ययः । 
नाशादिव्ययहीनः । चिंतासंतापदुःखादिना न लिप्यते न
संबध्यते । लौकिकक्रियविलक्षणक्रियावत्त्वान्न करोति च । 
अनादित्वहेतोर्भावत्वे सतीति विशेषणान्न प्रागभावे व्यभिचारः 
शंक्यः ।   

यद्वा **सर्व खल्विदं ब्रहा** (छा.३-१४-१) 
**पुरुष एवेदं सर्व** (मुं २-१-१०) इत्यादिना विष्णोः 
सर्वचिदचिदात्मकत्वप्रतीतेर्वाद्यंतरैस्तथोक्तेश्च कथं 
भूतानां विष्णोः पृथग्भाव इत्यतः 
श्रुतितात्पर्यापरिज्ञानादिप्- राप्तमद्वैतं सहेतुकं 
निराह ॥ **अनादित्वादिति** । 
अयं परमात्मा शरीरस्थोऽपि शरीराभिमानितया 
तत्स्थसुखदुःखादि- भोक्तृतया शरीरस्थोऽत्र जीवोऽभिमतः। 
शरीरस्थोऽपि न भवति। जीवात्मकोऽपि 
न भवति । किमु वाच्यं जडात्मको न भवतीति अपेरर्थः । 
कुतः अनादित्वात्‌ देहयोग निमित्तादिमत्त्वहीनत्वादिति 
यावत्‌ । सत्त्वादिगुणहीनत्वाद्देहव्यय- 
निमित्तव्ययहीननत्वात्‌ । करोति, सर्वकर्तृत्वान्न लिप्यते
सर्वकरणनिमित्तफलाभोक्तृत्वाच्च । 
जीवस्य चोक्तहेतुपंचकविपर्ययवत्त्वादिति
भावः । ईश्वरः करोति न लिप्यते । 
जीवस्तु **परात्तु तच्छुतेरिति** (२-३-४) 
सूत्रोक्तदिशा कर्तृशक्तेरपीशाधीनतया स्वतंत्र्याभावान्न करोति पराधीनकर्तृतया लिप्यते चेति योजना ॥१३.३२॥


{{% /details %}}



{{% details "पद विचार" %}}


{{% /details %}}
