---
title: "श्लोक १३.२३ - क्षेत्रक्षेत्रज्ञयोग"
date: 2023-11-19T14:13:35+05:30
draft: false
book:
    toc_page: true
    next_page: shloka24
    prev_page: shloka22
    menu : geeta_menu
---



## श्लोक १३.२३ {class=text-center}

<br/>

{{< shloka  "0"  >}}
उपद्रष्टाऽनुमन्ता च भर्ता भोक्ता महेश्वरः ।  
परमात्मेति चाप्युक्तो देहेऽस्मिन्पुरुषः परः ॥१३.२३॥
{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

यतश्च यत् [13।4] इत्याह -- उपद्रष्टेति। अनुमन्ता अन्वनु विशेषतो निरूपकः। पुरुषः सुखदुःखानामिति जीव उक्तः। पुरुषं प्रकृतिमिति जीवेश्वरौ सहैवोच्येते। अन्यत्र महातात्पर्यविरोधः। उत्कर्षे हि महातात्पर्यम्। तथा हि सौकरायणश्रुतिः -- अवाच्योत्कर्षे महत्त्वासर्ववाचां सर्वन्यायानां च महत्तत्परत्वम्। विष्णोरनन्तस्य परात्परस्य तच्चापि (तथापि) ह्यस्त्येव न चात्र शङ्का। अतो विरुद्धं तु यदत्र मानं तदक्षजादावथ वाऽपि युक्तिः। न तत्प्रमाणं कवयो वदन्ति न चापि युक्तिर्ह्यूनमतिर्हि दृष्टेः इति।अतो युक्तिभिरप्येतदपलापो न युक्तः। अतो यया युक्त्याऽविद्यमानत्वादि कल्पयति साऽप्याभासरूपेति सदैव माहात्म्यं वेदैरुच्यत इति सिद्ध्यति। अवान्तंर च तात्पर्यं तत्रास्ति। उक्तं च तत्रैव -- अवान्तरं तत्परत्वं च सत्त्वे महद्वाऽप्येकत्वात्तु तयोरनन्ते इति? श्यामत्वाद्यभिधानाच्च। युक्तं च पुरुषमतिकल्पितयुक्त्यादेराभासत्वम्? अज्ञानसम्भवात्। न तु स्वतः प्रमाणस्य वेदस्याभासत्वम्। अदर्शनं च सम्भवत्येव पुंसां बहूनामप्यज्ञानात्। तर्ह्यस्मदनधीतश्रुत्यादौ विपर्ययोऽपि स्यादिति न वाच्यम्।यतस्तत्रैवाह -- नै(व)तद्विरुद्धा वाचो नै(व)तद्विरुद्धा युक्तय इति ह प्रजापतिरुवाच प्रजापतिरुवाच इति। तद्विरुद्धं च जीवसात्म्यमाभास एव चेति चोक्तम्। जनमेजय उवाच -- बहवः पुरुषा ब्रह्मन्नुताहो एक एव तु। को ह्यत्र (पुरुषः श्रेष्ठः का वा योनिरिहोच्यते) पुरुषश्रेष्ठस्तं भवान्वक्तुमर्हति। श्रीवैशम्पायन उवाच -- नैतदिच्छन्ति पुरुषमेकं कुरुकुलोद्वह।।बहूनां पुरुषाणां हि यथैका योनिरुच्यते।।तथा तं पुरुषं विश्व(श्वं व्या)माख्यास्यामि गुणाधिकम् इति मोक्षधर्मे [म.भा.12।350।13]।न च तत्सर्वं स्वप्नेन्द्रजालवत् वैधर्म्याच्च न स्वप्नादिवदिति भगवद्वचनम्। न च स्वप्नवदेकजीवकल्पितत्वे मानं पश्यामः। विपर्यये मानानि चोक्तानि द्वितीये। उक्तं चायास्यशास्वायाम् -- स्वप्नो ह वा अयं चञ्चलत्वान्न च स्वप्नो न हि विच्छेद एतदिति इति।नायं दोषः। नहीश्वरस्य जीवैक्यमुच्यते जीवस्य हीश्वरैक्यं ध्येयम्। तदपि न निरुपाधिकम्? अतो न प्रतिबिम्बत्वस्य विरोध्यैक्यम्। तथा च माधुच्छन्दसश्रुतिः -- ऐक्यं चापि प्रतिबिम्बेन विष्णोर्जीवस्यैवैतदृषयो वदन्ति इति। अहङ्गहोपासने च फलाधिक्यमाग्निवेश्यश्रुतिसिद्धम्। अहंग्रहोपासकस्तस्य साभ्यमभ्याशो ह वाऽश्नुते नात्र शङ्का इति।तदीयोऽहमिति ज्ञानमहंग्रह इतीरितः इति वामने। तद्वशत्वात्तु सोऽस्मीति भृत्यैरेव? न तु स्वत इति च। प्रातिबिम्ब्येन सोऽस्मि भृत्यश्चेति भावना। तथा ह्ययास्यशाखायाम् -- भृत्यश्चाहं प्रातिबिम्ब्येन सोऽस्मीत्येवं ह्युपास्यः परमः पुमान् सः इति। प्रातिबिम्ब्यं च तत्साम्यमेव। ॥१३.२३॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

साध्वसाधुयोन्युत्पत्तौ सत्त्वादिगुणसंगो 
निमित्तमात्रकारणम्‌ । भगवानेव तु स्वतंत्रकारणमित्याह ॥ 
**उपद्रष्टेति** । `अनुमंता` पुनः पुनः 
कर्तव्यस्य विशेषेणालोचकः ।   
यद्वा `अनु` स्वानुकूल्येन स्वमनोऽविक्नेपकतयेति
यावत्‌ । `मंता`(मत्याः) मतिपूर्वं इति यावत्‌ । 
प्रेरयतीत्यनुमंता । तत्र
हेतुरुपद्रष्टेति । सर्वेभ्य उपरि वर्तमानः । 
उत्तमः सन्निति यावत्‌ । द्रष्टा, `भर्ता` 
सर्व(धारकः) भारकः सर्वपोषकं इति यावत्‌ । 
`भोक्ता` सर्वकर्मफलसारभुक्‌ ।
महाशक्तित्वान् `महेश्वरः` । `परमात्मा` परमचेतनः । 
इतिशब्दो हेत्वर्थः सन्सर्वत्रान्वीयमानः अनुमंतृत्वे 
उपद्रष्टृत्वात् भर्तृत्वादित्यादिरूपेण हेत्वर्थको
ध्येयः । उपद्रष्ट्वत्वादिहेतुभ्योऽनुमंता पुरुष उक्त इति । 
`च`शब्दो हेतुसमुच्चये । 
कोऽनुमंता पुरुष इत्यतः अस्मिन्देहेऽप्युक्त इति उक्तम्‌ । 
देहस्थत्वेनोक्तश्च भगवान्स्वयमेव 
**क्षेत्रज्ञं चापि मां विद्धि सर्वक्षेत्रेषु** इति स्वस्य 
देहस्थत्वेन प्रागुक्तत्वादिति भावः । एतेन यतश्च यदित्यनेन 
यादृग्धर्मविशिष्टाद्यत्क्षेत्रं प्रवर्तते एतन्मे शृण्विति 
प्राक्‌ प्रतिज्ञातमप्युक्तं भवति । 
उपद्रष्टृत्वादिधर्मविशिष्टास्प्रवर्तत इति ॥१३.२३॥

{{% /details %}}



{{% details "पद विचार" %}}


{{% /details %}}
