---
title: "श्लोक १३.१९ - क्षेत्रक्षेत्रज्ञयोग"
date: 2023-11-18T18:33:47+05:30
draft: false
book:
    toc_page: true
    next_page: shloka20
    prev_page: shloka18
    menu : geeta_menu
---



## श्लोक १३.१९ {class=text-center}

<br/>

{{< shloka  "0"  >}}
इति क्षेत्रं तथा ज्ञानं ज्ञेयं चोक्तं समासतः ।  
मद्भक्त एतद्विज्ञाय मद्भावायोपपद्यते ॥१३.१९॥
{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

विकारार्न्तभावाज्ज्ञानसाधनं प्रथमत उक्तम्। 
बहुत्वात्साधनात्युपयोगात् प्रभावः। ॥१३.१९॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

उक्तमुपसंहृत्य तज्ज्ञानं स्तौति ॥ **इति क्षेत्रमिति**  ।
महाभूतानीत्यादिना `क्षेत्रम्` । इच्छेत्यादिना 
तद्विकाराश्चेत्यपि ग्राह्यम् । `ज्ञान`शब्दोऽत्र 
ज्ञप्तितत्साधनोभयपरः ।  **अमानित्वं** इत्यादिना 
ज्ञानसाधनस्य **तत्त्वज्ञानार्थदर्शनं** इत्यत्र 
भगवदपरोक्षज्ञप्तेश्चोक्तत्वात्‌ । **ज्ञेयं यत्तत्‌** 
इत्यादिना `ज्ञेयं चोक्तं समासतः` संक्षेपेण । `मद्भावाय` 
मयि स्थितये उपपद्यते योग्यो भवति । यद्यप्यत्र ज्ञेये 
ब्रह्माणि प्रतिपादिते केन साधनेनेदं 
बुद्ध्यारूढं भवेदित्याकांक्षायां **ज्ञेयमित्यादिकं** 
पूर्वमुक्त्वा **अमानित्वं** इत्यादिकं तज्ज्ञानसाधनं 
पश्चाद्वाच्यम्‌ तथाऽपि 
साधनस्येच्छादिरूप- क्षेत्रविकारेष्वंतर्भाव- 
ज्ञापनार्थत्वात्‌ । यत्प्रभावपदोक्त- 
प्रेरकत्वस्यालौकिकप्रमेयस्य  बुद्ध्यारोहे 
साधनानामप्युपयोगाच्च 
साधनानंतरमेव यत्प्रभावश्चेत्यस्य वाच्यत्वात्‌ 
तत्प्रसंगेन ज्ञेयस्यापि 
पश्चादेवोक्तिः । नन्वथाऽपि उद्देशक्रमानुसारेण 
**यतश्च यदि**त्येतत्प्रथममुवत्वा 
**स च यो यत्प्रभावश्चे**त्येतत् 
पश्चाद्वक्तव्यमित्येतदप्यनेनैव निरस्तम्‌ । 
विकारांतर्भावज्ञापानाय इच्छाद्युकत्यनंतरं अममानित्वादेः 
ज्ञानसाधनस्योपोद्धातप्रक्रियया पूर्वमेव वाच्यत्वेन 
तदनंतरमेवोक्तदिशा
**स च यो यत्प्रभावश्चे** युक्तस्य वाच्यत्वात्‌ । 
बहुत्वाच्च **स च यो यत्प्रभावश्च**त्येतदुकत्यपेक्षया 
**यतश्च यदित्ये** तदुक्तेरल्पत्वात्‌ तत्सर्वोक्त्यनंतरं
पश्चात्‌ **यतश्च यदि**त्यस्योक्तिः ॥ १९॥

{{% /details %}}



{{% details "पद विचार" %}}


{{% /details %}}
