---
title: "श्लोक १३.२ - क्षेत्रक्षेत्रज्ञयोग"
date: 2023-11-18T16:38:02+05:30
draft: false
book:
    toc_page: true
    next_page: shloka3
    prev_page: shloka1
    menu : geeta_menu
---



## श्लोक १३.२ {class=text-center}

<br/>

{{< shloka  "0"  >}}
**श्री भगवानुवाच**   
इदं शरीरं कौन्तेय क्षेत्रमित्यभिधीयते।  
एतद्यो वेत्ति तं प्राहुः क्षेत्रज्ञ इति तद्विदः ॥१३.२॥ 
{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

श्रीज्ञानदात्रे नमः।   
पूर्वोक्तज्ञानज्ञेयक्षेत्रपुरुषान् पिण्डीकृत्य 
विविच्य दर्शयत्यनेनाध्यायेन  ॥१३.२॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

ननु भगवत्स्वरूपज्ञानस्यैव पूर्वोक्तदिशा मुक्तिहेतुत्वात्तत्स्वरूपोत्तिर्युक्ता
क्षेत्रस्वरूपं **महाभूतानि** (१३-६) इत्यादिना किमर्थमत्रोच्यत 
इति चेन्न । क्षेत्रज्ञत्वविशिष्टभगवज्ज्ञानोपयोगित्वात् क्षेत्रोक्तिरिति क्षेत्रोद्देशपूर्व भगवतः
क्षेत्रज्ञत्वमाह ।॥ **इदमिति** । `कौन्तेय इदं शरीरं` 
अव्यक्तमहदहंकारादिकं भगवदावासस्थानत्वात्‌ क्षीयते स्थीयतेऽत्र 
भगवतेति व्युत्पत्त्या `क्षेत्रमित्यभिधीयते` । 
एतदव्यक्तादिकं क्षेत्रशब्दितं `यो वेत्ति` जानाति
`तं तद्विदः` क्षेत्रविदः क्षेत्रज्ञमिति प्राहुरित्यर्थः । 
शरीरशब्दस्याव्यक्तादिपरत्वं च
स्वपरिणामदेहावियोगद्वारा जीवस्य हिंसादिहेतुत्वात्‌ शर्‌, 
**शृ  हिंसायामिति** धातोः, भगवता प्रेर्यत्वादीरं च । 
**ईर प्रेरण** इति धातोः । 
शर्‌ च तदीरं शरीरमिति व्युत्पत्तेरिति ज्ञेयम्‌ । 
तेन संघातश्चेतनेति संघातपदेन
क्षेत्रविकारेष्वेकदेशत्वरेनोक्तशरीरस्य कथं 
समस्तक्षेत्रत्वमुच्यत इति शंका निरस्ता ॥१३.२॥
{{% /details %}}



{{% details "पद विचार" %}}

- विविच्य : having thought/considered
- शर् + ईर = शरीर 

{{% /details %}}
