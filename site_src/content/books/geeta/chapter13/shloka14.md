---
title: "श्लोक १३.१४ - क्षेत्रक्षेत्रज्ञयोग"
date: 2023-11-18T18:33:36+05:30
draft: false
book:
    toc_page: true
    next_page: shloka15
    prev_page: shloka13
    menu : geeta_menu
---



## श्लोक १३.१४ {class=text-center}

<br/>

{{< shloka  "0"  >}}
सर्वतः पाणिपादं तत्सर्वतोऽक्षिशिरोमुखम् ।   
सर्वतः श्रुतिमल्लोके सर्वमावृत्य तिष्ठति ॥१३.१४॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

*आचार्येण टिप्पणी नकृतः ।*

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

पुनस्तत्प्रभावमाह ॥ **सर्वत इति** । 
कथं जगद्वैलक्षण्यं हरेरित्यतो
वाऽऽह॥ **सर्वत इति** । तत्प्रागुक्तं परं ब्रह्म सर्वतः 
सर्वावयवेषु `पाणिपादं` द्वंद्वैकवद्भावः 
प्राण्यंगत्वात्‌ ।  तेन तच्छक्तिर्लक्ष्यते । 
पाणिपादादि- शक्तिम(न्तः)त्सर्वेऽप्यवयवाः 
स्वस्वेतरावयवशक्तिमंत इत्यर्थः । 
शुक्लकृष्णकेशावतारयोर्बलरामकृष्णयोः 
पाणिपादादिशक्तेर्दर्शनात्‌ । एवं सर्वतः 
सर्वावयवेषु चक्षुरादिशक्तिमदित्यर्थः । 
`सर्वतः` सर्वावयवेषु `श्रुतिमत्` 
श्रोत्रेंद्रियशक्तिमत्‌ । 
सर्वेंद्रियाणां विषयान्कर्माणि च सर्वेंद्रियैः वेत्ति 
करोति चेति यावत्‌। `लोके` जगति `सर्वं` वस्तु 
`आवृत्य तिष्ठति`  व्याप्य वर्तते ।   

यद्वा `सर्वतः` सर्वत्र देशे स्थितं तद्ब्रह्मा
पाणिपादाक्षिशिरःप्रभृत्यवयवोपेतं सत्‌ `लोके सर्वं` 
वस्तु  व्याप्य तिष्ठति इति। 
अणोरणुतरैः पाणिपादाद्यवयवोपेतैः अनंतरूपैः सर्वत्र 
स्थितं सत्‌ व्याप्तूपेण च सर्वमपि व्याप्य वर्तते 
ब्रह्मोति भावः ॥१३.१४॥

{{% /details %}}



{{% details "पद विचार" %}}


{{% /details %}}
