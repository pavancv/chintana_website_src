---
title: "श्लोक १४.५ - गुणत्रयविभागयोग"
date: 2023-11-25T13:37:50+05:30
draft: false
book:
    toc_page: true
    next_page: shloka6
    prev_page: shloka4
    menu : geeta_menu
---



## श्लोक १४.५ {class=text-center}

<br/>

{{< shloka  "0"  >}}

सत्त्वं रजस्तम इति गुणाः प्रकृतिसंभवाः ।  
निबध्नन्ति महाबाहो देहे देहिनमव्ययम् ॥१४.५॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

बन्धप्रकारं दर्शयति साधनानुष्ठानाय -- सत्त्वमित्यादिना। ॥१४.५॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

एवं **सत्त्वं रजस्तम इति** **यावत्संजायत** (१३-२३) 
इत्युक्तं श्लोकद्वयेन विवृत्येदानीं यो हि बद्धोऽस्मीति जानाति 
स एव तन्निवृत्तिसाधनं विजिज्ञास्य ज्ञात्वाऽनुतिष्ठति । 
अतो बन्धोच्छेदसाधना(य)नुष्ठानाय तत्साधनज्ञापनार्थं
जिज्ञासामुत्पादयितुंगुणत्रयकृतबंधप्रकारं तावदाह 
॥ **सत्त्वमिति** । `प्रकृतिसंभवाः` 
त्रिगुणात्मकजडप्रकृतितः संभवंतस्तदंशभूताः `सत्त्वं रजस्तम` 
इति `गुणाः` तथा `प्रकृतिसंभवाः` चित्प्रकृतितः सृष्टिकाले 
विभज्यमानाः सद्गुणत्वसृष्ट्यादिरंजन- 
कर्दृत्वजीवग्लपनहेतुत्वनिमित्तैः क्रमात्सत्त्वरजस्तमश्शब्दिताः 
श्रीभूदुर्गाख्याः गुणाः क्रमाद्गुणत्रयाभिमानिन्यः तिस्रो 
देव्यश्च `देहे` स्थितम् `अव्ययं` स्वरूपतो व्ययहीनं जीवम्‌ । 
जात्येकवचनम्‌ । जीवजातं `निबध्नंति` । सर्वासां 
सर्वजीवबंधकत्वेऽपि सत्त्वमानिनी श्रीः देवबंधिका रजोऽभिमानिनी
भूर्मनुष्यबंधिका तमोऽभिमानिनी दुर्गा दैत्यबंधिकेति विशेषो 
ज्ञेयः । अत्र `देह` इत्युक्तिर्भूतपूर्वगत्या मुक्तानामपि 
देहित्वात्तद्व्यावृतत्यर्था । ॥१४.५॥

{{% /details %}}



{{% details "पद विचार" %}}

- व्यावृत्य  : covered
- बध्नाति : Tie (बन्ध्)

{{% /details %}}
