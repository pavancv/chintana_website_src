---
title: "श्लोक १४.१९ - गुणत्रयविभागयोग"
date: 2023-11-25T13:38:14+05:30
draft: false
book:
    toc_page: true
    next_page: shloka20
    prev_page: shloka18
    menu : geeta_menu
---



## श्लोक १४.१९ {class=text-center}

<br/>

{{< shloka  "0"  >}}
नान्यं गुणेभ्यः कर्तारं यदा द्रष्टानुपश्यति ।    
गुणेभ्यश्च परं वेत्ति मद्भावं सोऽधिगच्छति ॥१४.१९॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

परिणामिकर्त्तारं गुणेभ्योऽन्यं न पश्यति। 
अन्यथा यदा पश्यः पश्यते रुक्मवर्णं कर्तारमीशं 
**पुरुषं ब्रह्मयोनिम्** [मुण्ड.3।1।3] इति श्रुतिविरोधः। 
**नाहं कर्त्ता न कर्त्ता त्वं कर्त्ता यस्तु सदा प्रभुः** इति 
मोक्षधर्मे। ॥१४.१९, २०॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

एवं त्रयोगुणा विविच्योक्ताः । तेषां जगद्बंधकत्वं तेभ्यः 
साक्षात्परंपरया च जन्यफलानि चोक्तानि । 
एवं त्रैगुण्यस्य **कार्यते ह्यवश** -(३-५) इत्यत्र
संक्षेपेणोक्तस्येह विविच्य कीर्तने कृते सति तर्हि गुणा एव 
सर्वोत्तमाः न तु ततोऽन्यः सर्वोत्तमोऽस्तीति शंका स्यात्तां 
निराकरोति ॥ **नान्यमिति** । `द्रष्टा` 
जीवः `यदा गुणेभ्यः` अन्यं `कर्तारं` परिणामिकर्तरं 
नानुपश्यति । `गुणेभ्यश्च परं`
स्वतंत्रं परमात्मानं वेत्ति स ज्ञानी `मद्भावं` 
ज्ञानानंदात्मिकां मयि स्थितिं `अधिगच्छति`
प्राप्नोति ।   

यद्वा एतेभ्यो `गुणेभ्यः अन्यं कर्तारं` ईशं यदाऽनुपश्यति । 
तदा द्रष्टैव ना । नृशब्दोऽयं पुरुषः, अन्यथा पशुः । 
न केवलं गुणेभ्योऽन्यत्वेन `कर्तारं` पश्यन्‌ ना 
पुरुषः किंतु गुणेभ्यः `परम्` उत्तमं उत्तमत्वेनापि 
पश्यन्पुरुषः । कुतः स एवं पश्यन्यस्मान् `मद्भावं` 
अधिगच्छति अत इति ॥१४.१९॥

{{% /details %}}



{{% details "पद विचार" %}}


{{% /details %}}
