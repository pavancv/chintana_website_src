---
title: "श्लोक १४.२४ - गुणत्रयविभागयोग"
date: 2023-11-25T13:38:23+05:30
draft: false
book:
    toc_page: true
    next_page: shloka25
    prev_page: shloka23
    menu : geeta_menu
---
s

## श्लोक १४.२४ {class=text-center}

<br/>

{{< shloka  "0"  >}}

समदुःखसुखः स्वस्थः समलोष्टाश्मकाञ्चनः ।   
तुल्यप्रियाप्रियो धीरस्तुल्यनिन्दात्मसंस्तुतिः ॥१४.२४॥

{{< /shloka >}}

---

{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तुल्यत्वार्थ उक्तः पुरस्तात्। ॥१४.२४, २५॥

{{% /details %}}


{{% details "श्रीराघवेन्द्रतीर्थविरचित गीताविवृतिः " %}}

आचारांतरं चाह ॥ **समेति** । प्रायेण हेयतया 
दुःखसमं वैषयिकं सुखं यस्य स `समदुःखसुखः` । 
गुणातीत इत्यनुषज्यते । `स्वस्थः` प्रायेण निर्विकारः । 
हेयत्वेन लोष्टाश्मसमं कांचनं यस्य स `समलोष्टाश्‍मकांचनः` । 
प्राय इति सर्वत्र योज्यम्‌ ।
हेयत्वेनाप्रियतुल्यं प्रियं यस्य स `तुल्यप्रियाप्रियः` । 
हेयत्वेन निंदया तुल्या आत्मनः स्वस्य संस्तुतिर्यस्य स तथा । 
समत्वादिकं केन स्यादित्यत उक्तं `धीर` इति । 
धैर्येणेत्यर्थः ।   

यद्वा विष्णुभजनादिविषये `समदुःखसुख` इत्यादि योज्यम्‌ । 
किमुक्तं भवति । विष्णुभजनादौ दुःखसत्त्वे तत्त्यागे सुखसत्त्वेऽपि 
विष्णुभजनादिकं सममेकप्रकारमेव कार्यमित्युक्तं भवति । 
एवमग्रेऽपि । अनुष्ठाने लोष्टाश्माद्यनभिमतप्राप्तिः 
तत्त्यागे कांचनाद्यभिमतं प्रयच्छतीति
विष्णुभजनादिकं न त्याज्यम्‌ । लौकिकपुमर्थप्राप्तिहानावपि 
विष्णुभजनादि न त्याज्यमित्यर्थः । अनुषठानेऽननुष्ठाने 
प्रियाप्रिययोः प्राप्तावपि विष्णुभजनादौ 
`तुल्य` एव । सदाऽनुष्ठेयमेवेत्यर्थः । तथाऽनुष्ठानाननुष्ठानयोः 
क्रमान्निंदात्मस्तुत्योः प्राप्तौ सत्यामपि विष्णुभक्त्यादौ तुल्य 
एव न त्याज्यं विष्णुभक्त्यदीत्यर्थः । 
तत्र हेतु`र्धीरः` । धीमान्विमाहात्म्यज्ञानवान्स्वस्थः 
विष्णुधर्मादिचल इति ॥१४.२४॥

{{% /details %}}



{{% details "पद विचार" %}}

- हेय :  to be left or abandoned.
- प्रयच्छति : Offer
- सम : Take as it

{{% /details %}}
