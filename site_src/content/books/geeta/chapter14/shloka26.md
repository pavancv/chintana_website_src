---
title: "श्लोक १४.२६ - गुणत्रयविभागयोग"
date: 2023-11-25T13:38:27+05:30
draft: false
book:
    toc_page: true
    next_page: shloka27
    prev_page: shloka25
    menu : geeta_menu
---



## श्लोक १४.२६ {class=text-center}

<br/>

{{< shloka  "0"  >}}
मां च योऽव्यभिचारेण भक्तियोगेन सेवते ।   
स गुणान्समतीत्यैतान् ब्रह्मभूयाय कल्पते ॥१४.२६॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

ब्रह्मवत्प्रकृतिवद्भगवत्प्रियत्वं ब्रह्मभूयम्। 
न तु तावत्प्रियत्वं? किन्तु प्रियत्वमात्रम्। 
बद्धा वापि तु मुक्ता वा न रमावत्प्रिया हरेः इति पाद्मे। 
भूयाय भवाय। ॥१४.२६॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

एवं गुणातीतलक्षणं आचारं चोक्त्वा कथं  **गुणानतिवर्तत** 
इति प्रश्नस्योत्तरमाह ॥ **मां चेति** । 
अव्यभिचारेण भक्तियोगेन नित्यभक्त्याख्योपायेन 
`मां च सेवते` । `गुणान्` सत्त्वादिगुणैः 
तदभिमानिश्रीदेव्यादिभिः 
कृतबन्धं `समतीत्य ब्रह्मभूयाय` । `ब्रह्म`शब्दोऽत्र 
चित्प्रकृतिपरः । चित्प्रकृतिवत् `भूयं` भवनं 
`ब्रह्मभूयम्‌` । सा यथा विष्णुप्रिया तथा गुणातीतोऽपि 
विष्णुप्रियो भवतीत्यर्थः ।   

यद्वा `ब्रह्म`णि चित्प्रकृतौ `भूयाय` भावाय 
चित्प्रकृतिप्राप्तये कल्पते शक्तो भवति ॥१४.२६॥

{{% /details %}}



{{% details "पद विचार" %}}


{{% /details %}}
