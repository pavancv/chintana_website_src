---
title: "श्लोक १४.२२ - गुणत्रयविभागयोग"
date: 2023-11-25T13:38:20+05:30
draft: false
book:
    toc_page: true
    next_page: shloka23
    prev_page: shloka21
    menu : geeta_menu
---



## श्लोक १४.२२ {class=text-center}

<br/>

{{< shloka  "0"  >}}
**श्री भगवानुवाच**   
प्रकाशं च प्रवृत्तिं च मोहमेव च पाण्डव ।   
न द्वेष्टि सम्प्रवृत्तानि न निवृत्तानि काङ्क्षति ॥१४.२२॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

।14.22।।प्रायो न द्वेष्टि न काङ्क्षति। तथा हि सामवेदे भाल्लवेयशाखायाम् -- 
रजस्तमस्सत्त्वगुणान्प्रवृत्तान्प्रायो न च द्वेष्टि न चापि काङ्क्षति।  
तथापि सूक्ष्मं सत्त्वगुणं च काङ्क्षेद्यदि प्रविष्टं सुतमश्च जह्यात् इति। न हि देवा ऋषयश्च सत्त्वस्था नृपसत्तम। हीनाः सत्वेन सूक्ष्मेण ततो वैकारिका मताः। कथं वैकारिको गच्छेत्पुरुषः पुरुषोत्तमम् इति मोक्षधर्मे।सात्त्विकः पुरुषव्याघ्र भवेन्मोक्षार्थनिश्चितः इति च। ॥१४.२२॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

इति पृष्टो भगवानुत्तरमाह ॥ **प्रकाशं चेत्यादिना** । 
सत्त्वादयो गुणा हि द्विविधाः , स्थूलाः सूक्षमाश्च। 
स्थूलेभ्यो लौकिकाः प्रकाशप्रवृत्तिमोहाः जायंते ।
सूक्ष्मेम्यस्तु परमेश्चरादिविषयाः । 
तत्राद्येभ्यः, सत्त्वादिगुणेभ्यः क्रमाज्जातं 
`प्रकाशं` `प्रवृत्ति`शब्दितमुद्योगं `मोह`शब्दितमज्ञानं 
चेत्येतानि `संप्रवृत्तानि` प्रायो न द्वेष्टि । `निवृत्तानि` च  
`न कांक्षति` । गुणातीत इत्यनुषज्यते । द्वितीये तु 
विष्णुविषयप्रकाशं प्रवृत्तिं चेच्छति मोहं च द्वेष्टीत्यर्थः ।   

यद्वा पुरुषांतरे स्थितप्रकाशादिसाधुगुणजातानि `संप्रवृत्तानि` 
न द्वेष्टि । मोहाद्यसाधुधर्मजातं 
`निवृत्तं` `न कांक्षती`त्यर्थः। 
परस्येष्टानिष्टहानिप्राप्ती नेच्छति 
गुणातीत इति भावः ॥१४.२२॥

{{% /details %}}



{{% details "पद विचार" %}}

- द्वेष्टि  : hate, be hostile

{{% /details %}}
