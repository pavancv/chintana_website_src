---
title: "श्लोक १४.१ - गुणत्रयविभागयोग"
date: 2023-11-25T13:37:35+05:30
draft: false
book:
    toc_page: true
    next_page: shloka2
    prev_page: ../chapter14
    menu : geeta_menu
---



## श्लोक १४.१ {class=text-center}

<br/>

{{< shloka  "0"  >}}

**श्री भगवानुवाच**    
परं भूयः प्रवक्ष्यामि ज्ञानानां ज्ञानमुत्तमम् ।   
यज्ज्ञात्वा मुनयः सर्वे परां सिद्धिमितो गताः ॥१४.१॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

**साधनकृज्ज्ञानदात्रे नमः।**  
साधनं प्राधान्येनोत्तरैरध्यायैर्वक्ति। ॥१४.१॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

॥ ॐ ॥ **बुद्धियोगे त्विमां श्रुण्विति**(२.३९) 
द्वितीये प्रतिज्ञाय आषष्ठसमाप्तेः 
कामादिवर्जनादीति- कर्तव्यतासहितं कर्म ध्यानलक्षणं 
ज्ञानसाधनमुक्तम्‌ । तत्रेतिकर्तव्यतांशं उत्तराध्यायपंचकेन 
प्रपंचयतीति  प्रघट्टार्थः । तत्र
बंधप्रकारे ज्ञाते सत्येव तन्मोचनसाधनस्य तदितिकर्तव्यस्य 
चानुष्ठानाय तत्प्रपंचनं युज्यते । 
बंधश्च **कारणं गुणसंगोऽस्य** (१३-१२) इति 
पूर्वाध्यायोक्तदिशा त्रिगुणात्मकः । अतो 
**यावत्संजायते** (१३-२६) इत्यादिना 
पूर्वाध्यायोक्त- क्षेत्रक्षेत्रसंयोगहेतुक- 
प्राणिजननविवरणपूर्वकं त्रिगुणविकारस्थितिं 
तदत्ययोपायं च दर्शयत्यस्मिन्नध्याये । 
**कार्यते ह्यवशः कर्मः** (३-५) इति 
तृतीयाध्याये संक्षेपेण त्रैगुण्यस्योक्तत्वेऽपीह तस्य 
विविच्य कीर्तनमिति ज्ञेयम्‌। 
श्रोतुरादरजननाय वक्ष्यमाणमर्थं- प्रतिज्ञाय स्तौति 
॥ **परमिति द्वयेत** । `परम्` अन्यत् `भूयः` 
पुनः `प्रवक्ष्यामि` । तत्किमित्यत उक्तम्‌ ॥ **ज्ञानानामिति** । 
कर्मणि ल्युट्‌ । ज्ञातव्यानां मध्ये `उत्तमं ज्ञानं` 
ज्ञातव्यम्‌ ।  `यज्ज्ञात्वा` `मुनयो` मननशीलाः `सर्वे इतः` 
संसारात् `परां सिद्धिं` मोक्षं गताः प्राप्ताः ॥१४.१॥


{{% /details %}}



{{% details "पद विचार" %}}

- प्रघट्ट : rule, doctrine
- विवरण : opening, uncovering
- अत्यय : going beyond, end

{{% /details %}}
