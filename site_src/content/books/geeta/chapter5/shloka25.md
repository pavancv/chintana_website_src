---
title: "श्लोक ५.२५- सन्यासयोग"
date: 2022-10-24T16:58:43+05:30
draft: false
book:
    toc_page: true
    next_page: shloka26
    prev_page: shloka24
    menu : geeta_menu
---



## श्लोक ५.२५ {class=text-center}

<br/>

{{< shloka  "0"  >}}

लभन्ते ब्रह्मनिर्वाणमृषयः क्षीणकल्मषाः।  
छिन्नद्वैधा यतात्मानः सर्वभूतहिते रताः ॥ ५.२५ ॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

पापक्षयाच्चैतद्भवतीत्याह लभन्त इति। क्षीणकल्मषा भूत्वा छिन्नद्वैधा 
यतात्मानः। द्वेधा भावो द्वैधम् संशयो विपर्ययो वा। तच्चोक्तम् 
विपर्ययः संशयो वा यद्वैधं त्वकृतात्मनाम्। ज्ञानासिना तु तच्छित्त्वा 
मुक्तसङ्गः परिव्रजेत् इति च। छिन्नद्वैधास्त एवायतात्मानः दीर्घमनसः 
सर्वज्ञा इत्यर्थः। तत एव छिन्नद्वैधाः। तच्चोक्तम् क्षीणपापा 
महाज्ञाना जायन्ते गतसंशयाः इति।छिन्नद्वैधा यतात्मानः 
इति वा।  ॥ ५.२५ ॥


{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

अंतःसुखत्वादिलक्षणसंपादको ब्रह्माधिगमो न ब्रह्मभूतत्वमात्राद्गवति।
किंतु पापक्षयादच्चेत्याह ॥ **लभंत इति** । 
द्वैधशब्दोऽत्र द्वेधाभावो द्वैधमिति
विषयापेक्षयाऽन्यप्रकारत्वरूपायथार्थत्वपरः 
सन्नयाथार्थ्योपेतज्ञानलक्षको भूत्वा
संशयविपर्ययपरः । ऋषयो ज्ञानिनः क्षीणकल्मषाः निवृत्तपाप्मानो भूत्वा 
छिन्नद्वैधाऽऽयतात्मानः सर्वभूतहिते रताश्च भवंतीति शेषः । 
छिन्नौ द्वैधौ संशयविपर्ययौ येपां ते छिन्नद्वैधाः ते च 
ते आयतात्मानश्च दीर्घमनस्काः ।
श्रवणादिना विदितसर्ववेद्या इति यावत्‌ । छिन्नद्वैधाऽऽयतात्मानः 
छिन्नद्वैधत्वे क्षीणकल्मषत्वमिवायतात्मस्वमपि बुद्ध्या विविच्य 
हेतुत्वेन योज्यम्‌ । यतात्मानो वशीकृतमनस्वा इति भिन्नं पदम्‌ । 
ततश्च निर्वाणमशरीरं ब्रह्म लभंते । उपशब्दोऽत्र योज्यः । 
उपलभंते पश्यंतीत्यर्थः । अत्र ज्ञानस्य 
प्रतिबंधकपापक्षयाख्यकारणोक्तावपि 
`असाधारणं कारणं कार्य(रूप)स्य लक्षणं भवतीत्यस्य` 
लक्षणप्रपंचनपरत्वमविरुद्धं ध्येयम्‌ ॥ ५.२५ ॥


{{% /details %}}



{{% details "पद विचार" %}}


{{% /details %}}
