---
title: "श्लोक ५.१२- सन्यासयोग"
date: 2022-10-22T21:30:09+05:30
draft: false
book:
    toc_page: true
    next_page: shloka13
    prev_page: shloka11
    menu : geeta_menu
---



## श्लोक  ५.१२ {class=text-center}

<br/>

{{< shloka  "0"  >}}

युक्तः कर्मफलं त्यक्त्वा शान्तिमाप्नोति नैष्ठिकीम्।  
अयुक्तः कामकारेण फले सक्तो निबध्यते ॥ ५.१२ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

पुनर्युक्त्यादिनियमनार्थं युक्तायुक्तफलमाह युक्त इति। 
युक्तो योगयुक्तः। ॥ ५.१२ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

प्राक्‌ `संन्यासस्त्वित्वादिना` संन्यासयोगौ मिलितावेव फलं
साधयतः नान्यतरपरित्यागेनान्यतर इति नियमज्ञापनार्थं तयोः फलमुक्तं 
ब्रह्माधिगच्छति कुर्वन् लिप्यत इत्यादिना । 
इदानी तु तावेव मोक्षसाधनं न तु
तदुभयत्यागेनान्यदिति नियमज्ञापनाय योगसंन्यासवतस्तदुभयाभाववतश्च
मुक्तिसंसारविस्तारलक्षणं फलमाह ॥। **युक्त इति** । 
`कर्मफलं त्यक्त्वेत्यनेन` प्रागुक्त कामादिवर्जनरूपसंन्यासी ज्ञेयः । 
युक्तः 'भगवदर्पणबुद्ध्य कर्मानुष्ठानरूपयोगयुक्तः नैष्ठिकीं 
स्वाभाविकीं शान्तिं स्वरूपानंदाविर्भावलक्षणां
मुक्तिमाप्नोति । अयुक्तः योगहीनः कामकारेण फलकामादिना 
कर्मानुष्ठानेन संन्यासाभावेनेति यावत्‌ । फले क्षुद्रफले सक्तो 
निबध्यते नितरां संसारमनुभवतीत्यर्थः  ॥ ५.१२ ॥

{{% /details %}}



{{% details "पद विचार" %}}


{{% /details %}}
