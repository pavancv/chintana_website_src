---
title: "श्लोक ५.२७/८- सन्यासयोग"
date: 2022-10-24T16:58:46+05:30
draft: false
book:
    toc_page: true
    next_page: shloka29
    prev_page: shloka26
    menu : geeta_menu
---



## श्लोक ५.२७/८ {class=text-center}

<br/>

{{< shloka  "0"  >}}

स्पर्शान्कृत्वा बहिर्बाह्यांश्चक्षुश्चैवान्तरे भ्रुवोः।  
प्राणापानौ समौ कृत्वा नासाभ्यन्तरचारिणौ॥ ५.२७ ॥

यतेन्द्रियमनोबुद्धिर्मुनिर्मोक्षपरायणः।  
विगतेच्छाभयक्रोधो यः सदा मुक्त एव सः॥ ५.२८ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

ध्यानप्रकारमाह स्पर्शानित्यादिना। बाह्यान्स्पर्शन्वहिः कृत्वा 
श्रोत्रादीनि योगेन नियम्येत्यर्थः। चक्षुर्भ्रुवोरन्तरं कृत्वा 
भ्रुवोर्मध्यमवलोकयन्नित्यर्थः। उक्तं च नासाग्रे वा भ्रुवोर्मध्ये 
ध्यानी चक्षुर्निधापयेत् इति। प्राणापानौ समौ कृत्वा कुम्भके 
स्थितत्वेत्यर्थः। ॥ ५.२७ /५.२८  ॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

स ब्रह्मायोगयुक्तात्मेत्यादौ ब्रहायोगादिपदेन प्रकृतध्यानप्रकारमाह
॥ **स्पर्शानित्यादिद्वयेन** । 
स्पृश्यंत इति स्पर्शाः शब्दाद्याः श्रोत्रादींद्रियविषयाः
तेषां बाह्यत्वं दुःखसंपादकत्वं बाह्यान् स्पर्शान् शब्दादीन्बहिः 
श्रोत्राद्यविषयान् कृत्वा प्रत्याहारेणेंद्रियाणि नियम्यति यावत् ।
भ्रुवोर्मध्यमवलोकयन्नित्यर्थाः । संप्रेक्ष्य नासिकाग्रं 
स्वमित्यादेर्वक्ष्यमाणस्योपलक्षणम् । प्राणापानौ निर्विकारौ 
नासाभ्यंतरचारिणौ कृत्वा कुंभके स्थित्वेति यावत्  ॥ ५.२७॥  

यतेंद्रियमनोबुद्धिः मुनिः मननशीलः । एवंभूतो यः स मुक्त एवेति
स्तुतिः । यद्वा अभिमानादिपरित्यागेन मुक्तसादृश्यान्मुक्त 
एवेति  गौणप्रयोगः ॥ ५.२८ ॥


{{% /details %}}



{{% details "पद विचार" %}}


{{% /details %}}
