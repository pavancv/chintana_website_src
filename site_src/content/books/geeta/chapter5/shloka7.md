---
title: "श्लोक ५.७ - सन्यासयोग"
date: 2022-10-21T20:42:43+05:30
draft: false
book:
    toc_page: true
    next_page: shloka8
    prev_page: shloka6
    menu : geeta_menu
---



## श्लोक ५.७ {class=text-center}

<br/>

{{< shloka  "0"  >}}

योगयुक्तो विशुद्धात्मा विजितात्मा जितेन्द्रियः।  
सर्वभूतात्मभूतात्मा कुर्वन्नपि न लिप्यते ॥ ५.७ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

एतदेव प्रपञ्चयति योगयुक्त इति। 
सर्वभूतात्मभूतः परमेश्वरः। यच्चाप्नोतीत्यादेः। 
स आत्मभूतः स्वसमीपं प्रत्यादानादिकर्ता यस्य 
स सर्वभूतात्मभूतात्मा।  ॥ ५.७ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

योगयुक्तसंन्यासस्य महाफलहेतुत्वं प्रपञ्चयति ॥ **योगेति** । 
प्रपंचनं च `यो न द्देष्टीत्यत्र` उक्तद्वेषादिवर्जनरूपसंन्यासस्य 
पूर्वार्धे कारणोपन्यासेन ब्रह्माधिगच्छतीति प्रागुक्तमुक्तिफलं 
प्रति उत्तरार्धे ब्रह्मज्ञानरूपावान्तरफलोक्त्या चेति ध्येयम्‌ । 
योगयुक्तः कर्मयोगयुक्तः विशुद्धात्मा विशुद्धस्वभावः अत 
एव विजितमनस्को जितेन्द्रियः सर्वभूतात्मा
सर्वभूतानामादानादिकर्ता स्वामीति यावत्‌ । 
सर्वभूतात्मभूतः सर्वप्राणिनां स्वामिभूतः स एव स्वस्यात्मा 
आदानादिकर्ता स्वामौ यस्य स
सर्वभूतात्मभूतात्मा । ज्ञानोपलक्षणमेतत्‌ । 
सर्वभूतात्मभूतात्मेति ज्ञानीत्यर्थः । 
कुर्वन्नपि न लिप्यते मुक्तो भवतीत्यर्थः । 
जितेन्द्रियत्वादिद्वेषादिवर्जनकारणं 
सर्वस्वामी मम स्वामीति ज्ञानं ब्रह्माधिगताववान्तरफलमित्युक्तं 
भवति ।  

यद्वा  `योगुक्त` इत्यत्र भगवदर्पणबुद्व्य  कर्मानुष्टानरूपो योग 
उक्तः । `सर्वेत्यादिना` तु सर्वभूतात्मनि हरौ भूतमनाः 
स्थितमना इत्यर्थः । ७॥

{{% /details %}}



{{% details "पद विचार" %}}


{{% /details %}}
