---
title: "श्लोक ५.१३- सन्यासयोग"
date: 2022-10-22T21:30:12+05:30
draft: false
book:
    toc_page: true
    next_page: shloka14
    prev_page: shloka12
    menu : geeta_menu
---



## श्लोक ५.१३ {class=text-center}

<br/>

{{< shloka  "0"  >}}

सर्वकर्माणि मनसा संन्यस्यास्ते सुखं वशी।  
नवद्वारे पुरे देही नैव कुर्वन्न कारयन् ॥ ५.१३ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

पुनः सन्न्यासशब्दार्थं स्पष्टयति सर्वकर्माणीति। 
मनसेति विशेषणादभिमानत्यागः। ॥ ५.१३ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

पूर्वं `नैव किंचित्करोमी`त्यादिना कर्तृत्वाभिमानत्यागेन
संन्यासः विवृतोऽधुना कारयितृत्वाभिमानत्यागेन 
संन्यासशन्दार्थं स्पष्टयति
॥ **सर्वकर्माणीति** ।   

यद्वा प्राक्कर्माणि ब्रह्मण्याधाय यः करोतीत्यत्र कर्मणां
ब्रह्मण्याधानं नाम न कर्मणां स्वरूपेण त्यागोऽपि तु 
सर्वकर्माणि मनसा संन्यस्य
भगवानेव स्वपूजात्मकानि मच्छुभार्थ मया कारयति मम
कर्तृताशक्तिरपीशाधीनैवेत्यनुसंधायेत्येवंरूपमित्यर्थः । 
स्वरूपेण कर्माणि परित्यज्येत्यर्थपक्षे मनसेति व्यर्थमिति भावः । 
वशी जितेंद्रियः स्वातंत्र्येण नैव
कुर्वन्न कारयंश्च नवद्वारे चक्षुःश्रोत्रघ्राणानां षड्द्वाराणि 
मुखं पायूपस्थेचेत्येवं नवद्वारवति पुरे देहे सुखं 
यथा तथा आस्ते। कर्मलेपहीनो वर्तत
इत्यर्थः ॥ ५.१३ ॥

{{% /details %}}



{{% details "पद विचार" %}}


{{% /details %}}
