---
title: "श्लोक ५.२१- सन्यासयोग"
date: 2022-10-24T16:58:36+05:30
draft: false
book:
    toc_page: true
    next_page: shloka22
    prev_page: shloka20
    menu : geeta_menu
---



## श्लोक ५.२१ {class=text-center}

<br/>

{{< shloka  "0"  >}}

बाह्यस्पर्शेष्वसक्तात्मा विन्दत्यात्मनि यत्सुखम्।  
स ब्रह्मयोगयुक्तात्मा सुखमक्षयमश्नुते ॥ ५.२१ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

पुनर्योगस्याधिक्यं स्पष्टयति बाह्यस्पर्शेष्विति। 
कामरहित आत्मनि यत्सुखं विन्दति स एव ब्रह्मयोगयुक्तात्मा 
चेत्तदेवाक्षयं सुखं विन्दति। ब्रह्मविषयो योगो ब्रह्मयोगः 
ध्यानादियुक्तस्यैवात्मसुखमक्षयम्। अन्यथा नेत्यर्थः।

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

संन्यासाद्योगस्य पुनराधिक्यमाह ॥ **बाह्येति** । 
स्पृश्यंत इति स्पर्शाः शब्दाद्याः तेषां बाह्यत्वं 
श्रोत्राद्यविषयत्वसंपादनं तथाकृतविषयेषु 
असक्तमनस्कः संन्यासीति यावत्‌ । 
आत्मनि स्वरूपे यत्सुखं विंदत्यनुभवति ।
आत्मस्वरूपस्यापि न निर्विशेषत्वमिति ज्ञापनाय यत्सुखमित्येव वाच्ये
आत्मनीत्यप्युक्तिः । यदित्युक्तेस्तदिति लभ्यते । 
स संन्यासी ब्रह्मयोगयुक्तात्मा
ब्रह्मणि योगो ब्रह्मयोगः ध्यानं तद्युक्तात्मा तत्सुखं
कामाद्युपद्रवक्षयरूपसंन्यासादाविर्भूतं सुखं अक्षयं 
पुनस्तिरोभावहीनमश्र्नुते  प्राप्नोतीत्यर्थः ।   

यद्वा `योगयुक्तो मुनिर्बह्मेत्यादिना` योगरूपसंन्यासस्य
यन्निश्श्रेयसकरत्वमुक्तं तदुपपाद्यते ॥ **बाह्येति** ।
संसारेऽप्यात्मस्मरणरूपाल्पयोगयुक्तः संन्यासी सुखं विंदति 
यदा तदा ध्यानादिमहायोगादियुक्तो मोक्षादिनिश्धेयसं 
विंदतीति किमुवाच्यमित्यर्थः  ॥ ५.२१ ॥

{{% /details %}}



{{% details "पद विचार" %}}


{{% /details %}}
