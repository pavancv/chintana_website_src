---
title: "श्लोक ५.२४- सन्यासयोग"
date: 2022-10-24T16:58:41+05:30
draft: false
book:
    toc_page: true
    next_page: shloka25
    prev_page: shloka23
    menu : geeta_menu
---



## श्लोक ५.२४ {class=text-center}

<br/>

{{< shloka  "0"  >}}

योऽन्तःसुखोऽन्तरारामस्तथान्तर्ज्योतिरेव यः।  
स योगी ब्रह्मनिर्वाणं ब्रह्मभूतोऽधिगच्छति ॥ ५.२४ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

ज्ञानिलक्षणं प्रपञ्चयत्युत्तरैः श्लोकैः। आरामः परदर्शनादिनिमित्तं 
सुखम्। अत्र तु परमात्मदर्शनादिनिमित्तं तत्। सुखं तूपद्रवक्षये 
व्यक्तम्। अत्र तु कामादिक्षये व्यक्तमात्मनः सुखम् 
स्वयञ्ज्योतिष्ट्वाद्भगवतः। तद्व्यक्तेरन्तर्ज्योतिः। 
सर्वेषामन्तर्ज्योतिष्ट्वेऽपि व्यक्तेर्विशेषः।असम्प्रज्ञातसमाधीनां 
बाह्यादर्शनात्। दर्शनेऽप्यकिंञ्चित्करत्वादेवशब्दः। उक्तं चैतत् 
दर्शनस्पर्शसम्भाषाद्यत्सुखं जायते नृणाम्। आरामः स तु विज्ञेयः सुखं 
कामक्षयोदितम् इति नारदीये।स्वज्योतिष्ट्वान्महाविष्णोरन्तर्ज्योतिस्तु 
तत्स्थितः इति च। अन्तस्सुखत्वादेः कारणमाह ब्रह्मणि भूत इति। ॥ ५.२४ ॥


{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

ज्ञानिलक्षणं प्रपंचयत्युत्तरैः श्लोकैः । योऽतःसुखः
कामाद्युपद्रवक्षयाभिव्यक्तस्वरूपसुखः अंतरारामः भगवद्दर्शनजन्यसुखवान्‌ ।
उक्तज्ञानिलक्षणद्वये हेतुमाह । अंतर्ज्योतिरंतरभिव्यक्तभगवत्स्वरूपः यत इति। 
एतेनांतर्ज्योतिष्ट्वमेव ज्ञानित्वमेतत्कथं ज्ञानिलक्षणमिति निरस्तम्‌ । तत्र 
हेतुसमर्पकत्वादस्येति । असंप्रज्ञातसमाधिस्थस्य बाह्यादर्शनादेव शब्दः । 
संप्रज्ञातसमाधावन्यदर्शनसत्वेऽपि तस्य विक्षेपाहेतुत्वाददर्शनकल्पमेव 
तदिति भावः । एवं 
चास्यान्यव्यवच्छेदप्रधानत्वादन्यदर्शनहीनांतर्ज्योतिष्ट्वमित्येवं 
लक्षणोक्तिपरत्वेऽपि न दोषः । अंतःसुखत्वादौ हेतुस्तु
स योगी ब्रह्मभूतो ब्रह्माणि स्थितो निर्वाणमशरीरं ब्रह्माधिगच्छति ।
यतो ऽतोंऽतःसुखादिरित्येवमुत्तरार्धोक्तो ज्ञेयः । नन्वेवं ब्रहाभूतो
बह्याधिगच्छतीत्युकत्याऽर्थाद्ब्रह्मभूतत्वस्य ब्
रह्माधिगतिरूपब्रह्मज्ञानहेतुत्वमुक्तम्‌ । 
तच्च `तद्बुद्धय` इत्यादिनोक्तमेव ब्रह्मभूतत्वस्य
तद्बुद्धित्वादिरूपत्वात्‌ । सत्यमयमप्यनुवाद एव योंऽतःसुखो योंऽतरारामो
योंऽतर्ज्योतिरेव यश्च तद्बुद्धित्वादिरूपब्रहभूतः निर्वाणं ब्रह्माधिगच्छति स
योगी ज्ञानीत्येव ब्रह्मभूतपदं प्रागुक्ततद्बुद्धित्वादिरूपज्ञानसाधनानुवादः । यस्य
ज्ञानस्य तद्‌बुद्वित्वादिरूपं ब्रह्मभूतत्वं साधनं
तादृशज्ञानवानंतःसुखत्वादिलक्षणक इति तात्पर्यार्थः । अत्र य इति पुनरुक्तिः
सर्वत्रान्वयार्था ॥ ५.२४ ॥

{{% /details %}}



{{% details "पद विचार" %}}


{{% /details %}}
