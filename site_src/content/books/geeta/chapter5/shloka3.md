---
title: "श्लोक ५.३ - सन्यासयोग"
date: 2022-10-21T20:42:36+05:30
draft: false
book:
    toc_page: true
    next_page: shloka3
    prev_page: shloka2
    menu : geeta_menu
---



## श्लोक  ५.३ {class=text-center}

<br/>

{{< shloka  "0"  >}}

ज्ञेयः स नित्यसंन्यासी यो न द्वेष्टि न काङ्क्षति।  
निर्द्वन्द्वो हि महाबाहो सुखं बन्धात्प्रमुच्यते ॥ ५.३ ॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

सन्न्यासशब्दार्थमाह ज्ञेय इति। 
सन्न्यासस्य निश्श्रेयसकरत्वं ज्ञापयितुं तच्छब्दार्थ 
स्मारयति ज्ञेय इति। ॥ ५.३ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

संन्यासशब्दो न यत्याश्रमपर इति भावेन तदर्थमाह ॥ **ज्ञेय इति** । 
यद्यपि `यदृच्छालाभे`त्यादिनोक्तं कामादित्यागरूपं संन्यासं 
`संन्यासं कर्मणां` इत्यनूज्यार्जुनेन प्रश्नस्य कृतत्वात्‌ 
अस्त्येव तस्य संन्यासशब्दार्थज्ञानं, अतोऽसौ
तं प्रति न वाच्यः । तथाऽपि संन्यासस्योक्तं निःश्रेयसकरत्वमुपपादयितुं
ज्ञानमपि तदर्थं स्मारयत्यनेनेत्यदोषः ।  
हे महाबाहो यो द्वेषाकांक्षादिहीनः ।
काम्यकर्मत्यागी चेत्युपलक्ष्यते । स नित्यसंन्यासी ज्ञेयः 
स्मर्तव्य इत्यर्थः । स एव सुखं यथा भवति तथा 
अनायासेन बंधात्प्रमुच्यते । हि प्रसिद्धमिति युद्धकर्म
त्वया न त्याज्यमिति ॥ ५.३ ॥

{{% /details %}}



{{% details "पद विचार" %}}


{{% /details %}}
