---
title: "श्लोक ५.१४- सन्यासयोग"
date: 2022-10-22T21:30:14+05:30
draft: false
book:
    toc_page: true
    next_page: shloka15
    prev_page: shloka13
    menu : geeta_menu
---



## श्लोक ५.१४ {class=text-center}

<br/>

{{< shloka  "0"  >}}

न कर्तृत्वं न कर्माणि लोकस्य सृजति प्रभुः।  
न कर्मफलसंयोगं स्वभावस्तु प्रवर्तते ॥ ५.१४ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

न च करोति वस्तुत इत्याह न कर्तृत्वमिति। प्रभुर्हि जीवो 
जडमपेक्ष्य।  ॥ ५.१४ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

ननु दर्शनादि कुर्वन्नैव करोमीति मन्येतेत्युक्तिरयुक्ता । 
तथात्वे मिथ्याज्ञानित्वप्रसंगादित्यतः स्वाभिप्रायमाह ॥ 
**नेति** ॥ जडमपेक्ष्य प्रभुः समर्थो
जीवः लोकस्य कर्तृत्वं लोकेन कर्म न सृजति न कारयति । 
स्वातंत्र्यणेत्यर्थः । स्वयं च कर्माणि न सृजति न करोति। 
कर्मण्यस्वातंत्र्ये फले सुतरां तदित्याह ॥ **न कर्मेति** । 
सृजतौत्यनुषंगः । कर्मफलप्राप्तिं लोकस्य न सृजति। 
लोकस्य फलप्राप्तिसंपादने स्वस्य वा फलसम्पादने न स्वतंत्र इत्यर्थः । 
स्वातंत्र्याभावापेक्षया न करोमीति मन्येतेत्युक्तिरितिभावः ।   

यद्वा जीवस्य स्वतंत्रकर्तृत्वाभावेऽपीश्चरदत्ं क्रियायां 
क्रियाजन्यादृष्टे कर्मफलगप्राप्तौ चास्त्येव 
स्वातंत्र्यमतः कथं `ब्रह्माण्याधाय कर्माणीति` 
`सर्वाणि कर्माणि संन्यस्येति`
चोक्तिरित्यत आह ॥। **नेति** । 
प्रभुरीश्वरः जीवस्य कर्तृत्वं अग्निहोत्रादिक्रियायां
स्वातंत्र्यं न सृजति । न प्रयच्छति । कर्माणि 
क्रियाजन्यादृष्टानि लोकस्य न सृजति । 
तेषु स्वातंत्र्यं न प्रयच्छति । 
कर्मफलसंयोगं च लोकस्य न सृजति ।
फलप्राप्तावपि लोकस्य स्वातंत्र्य न प्रयच्छतीत्यर्थः । 
ननु क्रियायामदृष्टेषु
फलसंयोगे च जीवस्य स्वातंत्र्याभावे कथं 
क्रियादिनिष्पत्तिरित्यत आह
॥। **स्वभावस्त्विति** । स्वं स्वयमेव भवति । 
परानपेक्षं तिष्ठति । तथा स्वयमेव
भावयति जगदुत्पादयतीति स्वभावः । 
स्वेति पदे उपपदे भवतेर्ण्यंतात्कप्रत्ययः।
स्वस्थितावन्यकरणे च परानपेक्ष: स्वतंत्रो भगवान्स्वभावशब्दार्थः । 
स एव च प्रवर्तते क्रियाकर्तृत्वे कर्मशब्दिता दृष्टेषु 
फलसंयोगे चेति ध्येयम्‌ । कदाऽपि
कुत्रापि नान्यस्य स्वातंत्र्यं ददाति । 
किंतु सर्वत्र स्वयमेव प्रवर्तत इति भावः ॥ ५.१४ ॥


{{% /details %}}



{{% details "पद विचार" %}}

- अनुषंग : consequence/ effect with previous act

{{% /details %}}
