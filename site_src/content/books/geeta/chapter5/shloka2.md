---
title: "श्लोक ५.२ - सन्यासयोग"
date: 2022-10-21T20:42:34+05:30
draft: false
book:
    toc_page: true
    next_page: shloka3
    prev_page: shloka1
    menu : geeta_menu
---



## श्लोक ५.२ {class=text-center}

<br/>

{{< shloka  "0"  >}}

**श्री भगवानुवाच**  
संन्यासः कर्मयोगश्च निःश्रेयसकरावुभौ।  
तयोस्तु कर्मसंन्यासात्कर्मयोगो विशिष्यते ॥ ५.२ ॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

नायं सन्न्यासो यत्याश्रमः। द्वन्द्वत्यागात्तु 
सन्न्यासान्मत्पूजैव गरीयसी इति वचनात्।तानि वा 
एतान्यवराणि तपांसि न्यास एवात्यरेचयत् इति च। 
सन्नायासस्तु तुरीयो यो निष्क्रियाख्यः सधर्मकः। 
न तस्मादुत्तमो धर्मो लोके कश्चन विद्यते। 
तद्भक्तोऽपि हि यद्गच्छेतद्गृहस्थो न धार्मिकः। 
मद्भक्तिश्च विरक्तिस्तदधिकारो निगद्यते। 
`यदाधिकारो भवति ब्रह्मचार्यपि प्रव्रजेत्` इति नारदीये। 
ब्रह्मचर्यादेव प्रव्रजेत् ৷৷. `यदहरेव विरजेत्` जा.उ.4 या.उ.1 इति च। 
सन्न्यासे तु तुरीये वै प्रीतिर्मम महीयसी। येषामत्राधिकारो न तेषां 
कर्मेति निश्चयः इत्यादेश्च ब्राह्मे। 
अतो नात्राश्रमः सन्न्यास उक्तः। ॥ ५.१ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

संन्यासयोगशब्दौ न सर्वकर्मत्यागतदनुषछ्ठानलक्षणयतिगृहिपरौ । तथा
च तयोरन्यतरथ्रेयःप्रश्रो न युक्तः । 
किंतु कामादिवर्जनकर्मानुष्ठानार्थकौ 
तयोश्चैकपुंयोग्यत्वान्निःश्रेयसकरत्वाच्चानुष्ठेयत्वादन्यतरश्रे ष्ठत्वप्रश्नो व्यर्थ एव। 
अथ स्वरूपज्ञानमात्रार्थं प्रश्नश्चेद्योग एव श्रेष्ठ 
इति भावेन परिहारमाह ॥ **संन्यास इति** ।  
संन्यासः कामादिवर्जनरूपः कर्मयोगो भगवदर्पणबुद्ध्य 
कर्मानुषछानरूपश्च उभौ समुच्चितौ संतौ निःश्रेयसकरौ । तयोस्तु मध्ये
कर्मसंन्यासात्कर्मणि संन्यास: कर्मसंन्यासः कर्मानुष्ठानविषये यः
कामक्रोधद्वेषादिवर्जनरूपसंन्यासः तस्माद्भगगवदर्पणबुद्ध्या 
कर्मानुष्ठानरूपो यः कर्मयोगः स तु विशिष्यते श्रेष्ठो भवति । 
`द्वंद्वत्यागात्तु संन्यासान्मत्पूजैव गरीयसी` इत्युक्तेः ॥। २ ॥


{{% /details %}}



{{% details "पद विचार" %}}


{{% /details %}}
