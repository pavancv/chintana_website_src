---
title: "श्लोक ५.४ - सन्यासयोग"
date: 2022-10-21T20:42:38+05:30
draft: false
book:
    toc_page: true
    next_page: shloka5
    prev_page: shloka3
    menu : geeta_menu
---



## श्लोक ५.४ {class=text-center}

<br/>

{{< shloka  "0"  >}}

सांख्ययोगौ पृथग्बालाः प्रवदन्ति न पण्डिताः।  
एकमप्यास्थितः सम्यगुभयोर्विन्दते फलम् ॥ ५.४ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

सन्न्यासो हि ज्ञानान्तरङ्गत्वेनोक्तःन तस्य तत्त्वग्रहणाय भाग.5।11।3 
इत्यादौ। अतः कथं सोऽवम् इत्यत आह साङ्खयोगाविति। 
उभयोरप्यन्तरङ्गत्वेनाविरोधः। अग्निमुग्धो ह वै धूमतान्तः स्वं लोकं न 
प्रत्यभिजानाति। मा वः पदव्यः पितरस्मदास्थिता या 
यज्ञशालासनधूमवर्त्मनाम् इत्यादि काम्यकर्मविषयमिति भावः। 
ये त्वन्यथा वदन्ति ते बालाः।  ॥ ५.४ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

ननु `न तस्य तत्त्वग्रहणाय साक्षादिति` पंचमस्कंधस्थश्लोके
विषयवैराग्याभावे ज्ञानानुत्पत्त्युक्त्या तत एव तदुत्पत्तिरिति लाभेन 
वैराग्यशब्दित कामादिसर्ववर्जनरूपसंन्यासो ज्ञानोत्पत्तौ 
आवश्यकत्वेनोक्त इति प्रतीयते । 
कर्मयोगस्तु ज्ञानविरोधित्वेनोक्तः 
`अग्निमुग्धा धूमतान्ता स्वं लोकं न विदन्ति ते` 
इत्येकादशस्कन्धे एकविंशत्यध्याये, 
`अग्निमुग्धो ह वै धूमतांतः स्व(स्वं)लोकं न प्रतिजानाति` 
इति तैत्तिरीये संज्ञानाख्यः प्रश्नः कश्चिदनुवाके, 
अग्न्युपलक्षिते कर्मणि मुग्धः श्रेयस्करमेतदिति भ्रांतः धूमतांतो
होमधूमेन ग्लानः स्वलोकं स्वीयमाश्रयं(परमाश्रयं) परमात्मानं न
प्रतिजानाती(त्यर्थः)ति । तथा च कथं कर्मयोगात्संन्यासो 
वर इत्युच्यत इत्यतः संन्यास इव कर्मयोगोऽपि 
ज्ञानोत्पत्तावावश्यक एवेत्याह कृष्णः
॥ **सांख्येति** ।   
सांख्यं ज्ञानं योगो भगवदर्पणबुद्ध्या कर्मानुष्ठानं तावुभौ बालाः
अविवेकिनः पृथक्‌ साध्यसाधन भावहीनौ प्रवदंति । न पंडिताः ।
योगस्य ज्ञानहेतुत्वं कुत इत्यत उच्यते ॥। **एकमपीति** । 
एकमपि ज्ञानमार्ग कर्ममार्ग वा एकमपि सम्यगास्थितोऽनुतिष्ठन्‌ 
उभयोर्ज्ञानकर्मणोरुभयोरपि फलं विंदत इत्यर्थः  ॥ ५.४ ॥

{{% /details %}}



{{% details "पद विचार" %}}

- विंदत : Obtain
- प्रतीयते : to be followed/recognized/admitted

{{% /details %}}
