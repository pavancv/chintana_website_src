---
title: "श्लोक ५.५ - सन्यासयोग"
date: 2022-10-21T20:42:39+05:30
draft: false
book:
    toc_page: true
    next_page: shloka6
    prev_page: shloka4
    menu : geeta_menu
---



## श्लोक ५.५ {class=text-center}

<br/>

{{< shloka  "0"  >}}

यत्सांख्यैः प्राप्यते स्थानं तद्योगैरपि गम्यते।  
एकं सांख्यं च योगं च यः पश्यति स पश्यति ॥ ५.५ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

एकम्यपि 5।4 इत्यस्याभिप्रायमाह यत्साङ्ख्यैरिति। 
योगिभिरपि ज्ञानद्वारा ज्ञानफलं प्राप्यत इत्यर्थः।॥ ५.५ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

नन्वेतावता द्वयं किंचित्फलं प्रति स्वतंत्रसाधनमित्युच्यते । 
योगस्य ज्ञानहेतुत्वं न प्राप्तमित्यतः तदभिप्रायं स्वयमेव व्यनक्ति ॥ 
। **यत्सांख्यैरिति** ।  
सांख्यैर्ज्ञानिभिर्यत्स्थानं भंगवत्स्वरूपलक्षणं तद्योगैः । 
अर्श आद्यच् प्रत्ययांतावत्र सांख्ययोगशब्दौ । 
कर्मयोगवद्भिरपि ज्ञानद्वारा गम्यत इत्यर्थः । तथा च सांख्य
च योगं च एकं साध्यसाधनभाववत्‌ यः पश्यति स पश्यति 
स एव ज्ञानीत्यर्थः। संन्यासयोगयोर्द्वयोरपि ज्ञानहेतुत्वान्न कोपि 
विरोधः । `अग्निमुग्ध` इत्यादि तु काम्यकर्मविषयमिति भावः ।   

यद्वा संन्यासयोगशब्दयोः यतिगृहिपरत्वमुपेत्य
तयोरधिकारिभेदादेकत्र संन्यासयोगयोः समावेशायोगश्चोदितोऽसौ 
संन्यासयोगशब्दयोस्तदर्थत्वानंगीकारेण पूर्वश्लोके परिहृतः । 
अधुना संन्यासयोगयोरधिकारिभेदोऽपि न युज्यत इत्याह ॥ **सांख्येति** । 
बालाः अविवेकिनः सांख्ययोगौ ज्ञानकर्मयोगौ पृथक्‌ 
भिन्नाधिकारिकौ नैकत्र समाविष्टौ यत्याश्रमिणां 
सांख्यपदोक्तज्ञानाधिकार एव न कर्मणि, गृहिणां तु
योगपदोक्तकर्माधिकार एव न ज्ञान इति प्रवदन्ति । ज्ञानमार्गं 
सम्यगास्थित एव ज्ञानफलं  प्राप्नोति । 
कर्ममार्ग सम्यगास्थित एव कर्मफलं प्राप्नोतीति
प्रवदन्तीति यावत्‌ न पण्डिताः, 
कुतः ज्ञानकर्ममार्गयोरेकमपि सम्यगास्थितः
उभयोः फलं विन्दते यतः अतो न पंडिता बाला इव प्रवदन्तीत्यर्थः । 
अत्र मार्गद्वयस्य सम्यक्त्वविशेषणात्कर्मणो ज्ञानसाहित्यम्‌ । तेन विना
सम्यगनुष्ठानासिद्धेः । कर्मणा विना 
सम्पूर्णानन्दहेतुत्वरूपसम्यक्त्वस्य ज्ञानेऽनुपपत्तेः तदर्थं तस्य 
कर्मसाहित्यमिति सूचितम्‌ ।
ज्ञानैकगम्ययतिप्राप्यस्थानप्राप्तिसद्भावाच्च गृहिणां 
ज्ञानाधिकारोऽस्तीति स्पष्टं
वदन्नुक्तमुपसंहरति ॥ **यदित्यादिना** । 
यतः सांख्यैर्ज्ञानिभिर्यतिभिः प्राप्यं
स्थानं योगैर्योगवद्भिर्गृहिभिर्गम्यते तस्मात्सांख्यं योगं चैकं 
एकाधिकरणकम्‌ । कर्मिण्यपि गृहिणि ज्ञानम्‌ । 
ज्ञानिन्यपि कर्मेत्येवमेकत्र तयोः समावेशं यः
पश्यति स पश्यति ज्ञानीत्यर्थः ॥ ५.५ ॥



{{% /details %}}


{{% details "पद विचार" %}}

- पृथक्‌ : Separate
- उपेत्य : To be set/commenced

{{% /details %}}
