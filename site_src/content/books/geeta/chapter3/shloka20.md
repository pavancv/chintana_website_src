---
title: "श्लोक ३.२० - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka21
    prev_page: shloka19
    menu : geeta_menu
---



## श्लोक ३.२० {class=text-center}

<br/>

{{< shloka  "0"  >}}

कर्मणैव हि संसिद्धिमास्थिता जनकादयः ।   
लोकसंग्रहमेवापि संपश्यन्कर्तुमर्हसि ॥ ३.२० ॥

{{< /shloka >}}

---

{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

आचारोऽप्यस्तीत्याह कर्मणैवेति । कर्मणा सह कर्म कुर्वन्त एवेत्यर्थः। 
कर्म कृत्वैव ततो ज्ञानं प्राप्य वा । नतु ज्ञानं विना । प्
रसिद्धं हि तेषां ज्ञानित्वं भारतादिषु । 
##### तमेवं विद्वानमृत इह भवति नृ.पू.उ.1।6 
इत्यादिश्रुतिभ्यश्च । अत्रापि कर्मणां ज्ञानसाधनत्वोक्तेश्च 
**बुद्धियुक्ता** इति । गत्यन्तरं च 
##### नान्यः पन्थाः श्वे.उ.3।8 
इत्यस्त नास्ति इतरेषां ज्ञानद्वाराऽप्यविरोधः । यत्र च तीर्थाद्येव 
मुक्तिसाधनमुच्यते 
##### ब्रह्मज्ञानेन वा मुक्तिः प्रयागमरणेन वा । 
##### अथवा स्नानमात्रेण गोमत्यां कृष्णसन्निधौ ॥ 
इत्यादौ तत्र पापादिमुक्तिः स्तुतिपरता च । 
तत्रापि हि कुत्रचिद् ब्रह्मज्ञान- साधनत्वमेवोच्यते । 
अन्यथा मुक्तिं निषिध्य 
##### ब्रह्मज्ञानं विना मुक्तिर्न कथञ्चिदपीष्यते । 
##### प्रयागादेस्तु या मुक्तिर्ज्ञानोपायत्वमेव हि ॥
इत्यादौ । 
न च तीर्थस्तुतिवाक्यानि तत्प्रस्तावेऽप्युक्तं ज्ञाननियमं घ्नन्ति । 
यथा कञ्चिद् दक्षं भृत्यं प्रत्युक्तानि 
##### अयमेव हि राजा किं राज्ञा 
इत्यादीनि । यथाऽऽह भगवान् 
##### यानि तीर्थादिवाक्यानि कर्मादिविषयाणि च । 
##### स्तावकान्येव तानि स्युरज्ञानां मोहकानि वा । 
##### भवेन्मोक्षस्तु मद्दृष्टेर्नान्यथा तु कथञ्चन ॥ 
इति नारदीये। अतोऽपरोक्षज्ञानादेव मोक्षः। 
कर्म तु तत्साधनमेव।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

ननु ज्ञानादेव मोक्षसिद्धेः कर्थं **असक्तो ह्याचरत्रेवेति** उच्यत 
इत्यतो मुक्तावानंदातिशयार्थं विहितकर्मणोऽवश्यकर्तव्यतायां 
ज्ञानिनामाचारमपि प्रमाणयति ॥ **कर्मणैवेति** ।   
***सहयोगे तृतीया*** । `जनकादयो` जनकप्रियत्रतादयो
ज्ञानिनः `कर्मणैव` कर्मसहिता एव कर्म कुर्वत एव `संसिद्धिं` 
संपूर्णमोक्षम् `आस्थिताः` प्राप्ताः । 
ज्ञानमात्रान्मुक्तिसिद्धावपि तत्रार्वदातिशयार्थं कर्म कुर्वंतीत्यर्थः ।
तृतीयायाः करणार्थत्वेऽपि कर्मणा करणेन संसिद्धिं 
मोक्षमाप्ता इत्यर्थः । लांगलेन जीवाम इतिवज्ज्ञानद्वारकत्वाभिप्रायं 
करणत्वमिति ।   

यद्वा `संसिद्धिं` ज्ञानं `कर्मणा` प्राप्ता इत्यर्थः । न केवलं 
ज्ञानिनामाचारात्कर्म कर्तव्यं । किं त्वीश्वरप्रीतिद्वारा
मुक्तिहेतुलोकसंग्रहार्यत्वाद् च कर्म कार्यमित्याह ॥ **लोकेति** ।
`लोकानाम्` अज्ञजनानां कर्मणि प्रवृतिरूपं `संग्रहमेवापि` । 
न केवलं ज्ञान्याचारमित्यपेरर्थः । `एव`कारस्तु
तिष्ठतु तावत्कर्मकरणेऽन्यो हेतुरित्यर्थसूचकः । 
`संपश्यन्` कर्म `कर्तुमर्हसि` । जनस्य कर्मणि प्रवर्ततेन 
भगवत्प्रीतिः तथा च मोक्षो सुखातिशयः इति ज्ञेयम्‌ । 
तदुक्तं  
##### अज्ञानां ज्ञानदं कर्म ज्ञानिनां लोकसंग्रहात्‌ ।  
##### अद्धैव तुष्टिदं मह्यं सा मुक्तानन्दपूर्तिदा ॥ 
इति (कृष्णसंहितायां) ॥ २० ॥

{{% /details %}}



{{% details "पद विचार" %}}

- घ्नन्ति

{{% /details %}}
