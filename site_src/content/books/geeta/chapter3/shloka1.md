---
title:  "श्लोक ३.१ - कर्मयोग"
date: 2022-08-05T10:43:44+05:30
book:
    toc_page: false
    next_page: shloka2
    prev_page: ../chapter3
    menu : geeta_menu
---


## श्लोक ३.१ {class=text-center}

<br/>

{{< shloka  "0"  >}}

**अर्जुन उवाच**  
ज्यायसी चेत्कर्मणस्ते मता बुद्धिर्जनार्दन।  
तत्किं कर्मणि घोरे मां नियोजयसि केशव ॥ ३.१ ॥

{{< /shloka >}}

---

{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

आत्मस्वरूपं ज्ञानसाधनं चोक्तं पूर्वत्र। ज्ञानसाधनत्वेनाकर्म विनिन्द्य कर्म विधीयत उत्तराध्याये। कर्मणो ज्ञानमत्युत्तममित्यभिहितं भगवता **दूरेण ह्यवरं कर्म** (२.४९) इत्यादौ । एवं चेत्किमिति कर्मणि घोरे युद्धाख्ये नियोजयसि निवृत्तधर्मान्विना इत्याह ज्यायसीति। कर्मणः सकाशाद्बुद्धिर्ज्यायसी चेत्ते तव मता तत्तर्हि। ॥ ३.१ ॥

{{% /details %}}  

---

{{% details "श्रीराघवेन्द्रतीर्थविरचित गीताविवृतिः" %}}

**एषा तेऽभिहिता सङ्खे** (२.३९) इत्यंतेन **न त्वोवाहं** (२.१२) इत्यदिना 
ग्रन्थेन जिवेश्वरस्वरूपमुक्वा , तत्ज्ञानोपायं च **योगोत्विमां श्रुण्वि** ति
(२-३९) प्रतिज्ञपूर्वं **त्रैगुण्यविषया वेदा** (२-४१) इत्यादिनोक्त्वा **कर्मजं बुद्धियुक्ता हि** (२-५१)
इत्यादिना  किंचित्प्रपंचनं तस्य कृतं पूर्वाध्याये । अत्र
तु  पूर्वोक्तस्यैव निवृत्तकर्मरूपज्ञानोपायशब्दितयोगस्यावश्यकार्यतया ज्ञापनरूपं
प्रपंचनं प्राचुर्येण क्रियत इति पूर्वोत्तराद्याययोः पौर्वापर्यं ध्येयम्‌ । 
**दुरेण ह्यवरं कर्म** (२-४९) इत्युक्ते लब्धावसरः पृच्छति ॥ `ज्यायसी चेति`।  
***दुरेण ह्यवरं कर्म बुद्धियोगात्‌** , **कृपणाः फलहेतवः**  (२-४९) इत्यादिनोक्तदिशा बुद्धिः
कर्मणः सकाशात्‌ ज्यायसी चेत्‌ श्रेष्ठा यदि । हे जनार्दन ते तव मता तत्‌ तर्हि
कर्मणि किं किमर्थ मां नियोजयसीत्येकः प्रश्रः । तत्रापि घोरे रागद्वेषाध्युपेते
युद्धाख्ये कर्मणि किमर्थं नियोजयसीत्यन्यः । अयं भावः ।   
**सर्व एते पुण्यलोका अवंती'** त्यादिफलश्रवणेन सर्वकर्मणां **हतो वा प्राप्स्यसि स्वर्गः** (२-३७) 
इत्यादियुद्धस्यापि काम्यत्वात्तेषां च बुद्धियोगादवरत्वात्‌, यत्याश्रमविहितानां
शमादीनां फलश्रवणेनाकाम्यत्वात्‌, **शांतो दांत** इत्युपक्रम्यात्मानं पश्येदिति
ज्ञानार्थत्वश्रवणाच्च यत्याश्रमं स्वीकृत्य तद्घर्मनिष्ठो भवेत्येव नियोक्तव्यम्‌। न तु
काम्यकर्मणि युद्धे युद्ध्यस्व भारतेति नियोजनं युक्तमिति ।   
अत्र केशवशब्दार्थ उक्तः प्रथमाध्याये । न जायते अर्दयति च संसारमिति दशमभाष्ये । नञः
परनिपातः अत एव नलोपाभावः । उत्तरपदे परतः तस्य स्मरणात्‌ इति
तट्टीकोक्तदिशा च जनार्दनशब्दार्थो ध्येयः इति ॥ १॥


{{% /details %}}


---

{{% details "पद विचार" %}}

- ज्यायसी : Better/Superior

{{% /details %}}