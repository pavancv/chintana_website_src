---
title: "श्लोक ३.३६ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka37
    prev_page: shloka35
    menu : geeta_menu
---



## श्लोक ३.३६ {class=text-center}

<br/>

{{< shloka  "0"  >}}

**अर्जुन उवाच**  
अथ केन प्रयुक्तोऽयं पापं चरति पूरुषः ।  
अनिच्छन्नपि वार्ष्णेय बलादिव नियोजितः ॥३.३६ ॥ 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

बहवः कर्मकारणाः सन्ति क्रोधादयः कामश्च। 
तत्र को बलवानिति पृच्छति अथेति। अथेत्यर्थान्तरंतयोर्न 
वशमागच्छेत् ३.३४ इति प्रश्नप्रापकम्।  ॥३.३६ ॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}


***तयोर्न वशमागच्छेत्*** इत्यत्रातिप्रयत्नवतः 
पापहेत्वरिषड्वर्गजयश्शक्य  इत्युक्तम्‌। 
तेषु को बलवान्‌? तं महाप्रयत्नेन जेष्यामीति भावेन पृच्छति
॥ `अथेति` । ***मयि संन्यस्य कर्माणि*** इत्यादावुक्त सेति-
कर्तव्यताककर्मकर्तव्यतारूपप्रकृतप्रमेये पापहेतुप्रश्नोऽनुपयुक्तः । 
तथाऽपि ***तयोर्न वशं*** इत्यर्धे कामाद्यरिषड्वर्गस्य 
पापहेतुत्वोक्त्या स्मारितस्तेषु प्रबलपापहेतुप्रश्नोऽयं प्रासंगिक 
इति भावेन गीताकृता प्रकृतादर्थादर्थान्तरद्योतकोऽथशब्दः प्रयुक्तः ।   
यद्वा ***प्रकृतेः क्रियमाणानि*** इत्यत्रश्वरस्य सर्वप्रेरकत्वोक्त्या 
तत्प्रेरकत्वस्य पार्थस्य देवत्वेन देवानां प्रेरकत्वस्य
च ज्ञाततया तत्र प्रश्नायोगात्‌, इन्द्रियस्येत्यत्र 
रागशब्दितकामाद्यरिषङ्वर्गस्य 
पवर्तकत्वोक्त्या परमेश्वरात्‌ देवजाताच्चाथानन्तरं कामादिषट्‌सु
बलवत्प्रश्नोऽयमिति  द्योतनादानन्तर्यवाच्ये वाऽयमथशब्दः ।   
तथा चायमर्थः । अथ परमेश्चराद्देवेभ्यश्चनन्तरं अयं पुरुषः 
पापाचारमनिच्छन्नपि बलान्नियोजित इव पापं चरति । स कामादिषु 
केन बलवता प्रयुक्तः प्रेरितश्चरति ।  
हे वार्ष्णेय वृष्णिकुलोद्भवेति ॥ ३६ ॥


{{% /details %}}



{{% details "पद विचार" %}}


{{% /details %}}
