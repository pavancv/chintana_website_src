---
title: "श्लोक ३.१७ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka18
    prev_page: shloka14
    menu : geeta_menu
---



## श्लोक ३.१७ {class=text-center}

<br/>

{{< shloka  "0"  >}}
यस्त्वात्मरतिरेव स्यादात्मतृप्तश्च मानवः ।  
आत्मन्येव च सन्तुष्टस्तस्य कार्यं न विद्यते ॥ ३.१७ ॥
{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

तर्ह्यतीव मनस्समाधानमपि न कार्यमित्यत आह **यस्त्विति** । `रमणं` 
परदर्शनादिनिमित्तं सुखम्। `तृप्ति`रन्यत्रालम्बुद्धिः । `सन्तोष`स्तज्जनकं 
सुखम् ।सन्तोषस्तृप्तिकारणम् इत्यभिधानात् । परमात्मदर्शनादिनिमित्तं सुखं 
प्राप्तः । अन्यत्र सर्वात्मनाऽलम्बुद्धिः । महच्च तत्सुखं च 
तेनैवान्यत्रालम्बुद्धिरिति दर्शयति **आत्मन्येव च सन्तुष्ट** इति । तत्स्थ 
एव सन्सन्तुष्ट इत्यर्थः। नान्यत्किमपि सन्तोषकारणमित्यवधारणम् । आत्मना 
तृप्तः। न ह्यात्मन्यलम्बुद्धिर्युक्ता। तद्वाचित्वं च 
##### वयं तु न वितृप्याम उत्तमश्लोकविक्रमैः 
भाग.1।1।19 इति प्रयोगात्सिद्धम् । 
अध्याहारस्त्वगतिका गतिः । आत्मरतिरैव 
इत्यवधारणादसम्प्रज्ञातसमाधिस्थस्यैव कार्यं न 
विद्यते । 
##### स्थितप्रज्ञस्यापि कार्यो देहादिर्दृश्यते यदा ।
##### स्वधर्मो मम तुष्ट्यर्थः सा हि सर्वैरपेक्षिता ॥ 
इति वचनाच्च पञ्चरात्रे । 
अन्यदाऽन्यरतिरपीषत्सर्वस्य भवति । न च तत्रालम्बुद्धिमात्रमुक्तम् 
आत्मतृप्त इति पृथगभिधानात् । कर्तृशब्दः कालावच्छेदेऽपि चायं 
प्रसिद्धः 
##### यो भुङ्क्ते स तु न ब्रूयात् 
इत्यादौ अतोऽसम्प्रज्ञातसमाधावेवैतत् । मानव इति ज्ञानिन 
एवासम्प्रज्ञातसमाधिर्भवतीति दर्शयति ***मनु अवबोधन*** इति धातोः। 
परमात्मरतिश्चात्र विवक्षिता । 
##### विष्णावेव रतिर्यस्य क्रिया तस्यैव नास्ति हि 
इति वचनात्  ॥ ३.१७ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

एवं **न कर्मणामनारंभात्‌** इत्यादिना **सह यज्ञा** इत्यादिना चोक्तदिशा
कर्माकरणतत्करणयोर्हानिलाभौ चेत्तर्हि परमेश्वरे असंप्रज्ञातसमाधिरूपं
मनः समाधानमपि न कार्यं प्रसज्येत । तत्र कर्मलोपस्यावंश्यकत्वादित्यत आह
॥ **यस्त्विति** ।  
`तु` शब्दः समाधिस्थत्वविशेषसूचकः । यस्त्वसंप्रज्ञातसमाधिस्थः
`मानवो`ऽपरोक्षज्ञानी । ***मनुतेरवण्***‌ । आत्मरतिरेव । 
अत्र `अत्म`शब्दः सर्वोऽपि परमात्मपरः । 
आत्मनि आत्मनो वा `रतिमान्` दर्शनजन्यसुखवान्‌ ।
परमात्मविषयकदर्शनजन्यसुखवानेव न त्वन्यत्र रतिमानित्येवकारार्थः ।
भगवतोऽन्यत्र रतिराहित्यं न प्रायेणेति मंतव्यं किंतु सर्वात्मनेत्याह ॥
**आत्मतृप्त इति** ।  
आत्मना तृप्तः परमात्मप्रसादेनैव । तदन्यत्र
सर्वात्मनाऽलंबुद्धिमानित्यर्थः । 
अन्यत्रालंबुद्धिरपि भगवत्प्रसादायत्तेति भावः ।
किंचातिशयितं सुखं दत्वा भगवानन्यत्र 
सर्वात्मनाऽलंबुद्धिमुत्पादयतीत्यतोऽन्यत्रालंबुद्धौ 
हेतुतया प्रागुक्तरत्याख्यमेव सुखमाह ॥  
**आत्मन्येव च संतुष्ट** इति । सम्यक्‌ तुष्टिमान्‌ `संतुष्टः` 
महासुखवानित्यर्थः । हेतुगर्भमिदम्‌ ।
भगवद्दर्शननिमित्तक- महासुखवत्त्वादन्यत्रालंबुद्धिमानिति। 
भगवद्दर्शननिमित्तकं
महासुखं केन हेतुना स्यादित्यतस्संतुष्टत्वे हेतुरात्मन्येवेति ।
अधिकरणसप्तमी । आत्मनि स्थित एव सन्संतुष्ट इति ।
असंप्रज्ञातसमाधिरूपयाऽऽत्मनि स्थित्वैव संतुष्टो न त्वन्येन 
केनापीत्येवकारार्थः । अत्र `मानव` इति उक्तिः अपरोक्षिण 
एवासंप्रज्ञातसमाधिरिति द्योतयितुम्‌ ।
यस्त्वेवंरूपः `तस्य कार्यं` कर्तव्यं संध्यावंदनादिकं किमपि 
कर्म न विद्यते ॥ १७॥

{{% /details %}}



{{% details "पद विचार" %}}

- आत्म - In this sloka means God
- अध्याहार -  adding (implied) words to complete a sentence
- अलम् - abundance, enough

{{% /details %}}
