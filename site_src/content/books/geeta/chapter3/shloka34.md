---
title: "श्लोक ३.३४ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka35
    prev_page: shloka33
    menu : geeta_menu
---



## श्लोक ३.३४ {class=text-center}

<br/>

{{< shloka  "0"  >}}

इन्द्रियस्येन्द्रियस्यार्थे रागद्वेषौ व्यवस्थितौ ।  
तयोर्न वशमागच्छेत्तौ ह्यस्य परिपन्थिनौ ॥३.३४ ॥ 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तथापि शक्तितो निग्रहः कार्यः। निग्रहात्सद्यः प्रयोजनाभावेऽपि 
भवत्येवातिप्रयत्नत इत्याशयवानाह इन्द्रियस्येति। 
तथा ह्युक्तम् संस्कारो बलवानेष ब्रह्माद्या अपि तद्वशाः। 
तथापि सोऽन्यथाकर्तुं शक्यतेऽतिप्रयत्नतः इति।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

यदि सर्वाणि भूतानि स्वभावानुगुणमेव चेष्टते निग्रहोऽकिंचित्करः,
तर्हि ***मयि सर्वाणि*** इत्यत्रेतिकर्तव्यतापूर्वं कर्मविधानं 
***ये मे मतं*** इत्यादिना तस्य फलोक्तिश्च व्यर्थेत्यत आह ॥ 
`इंद्रियस्येति` ।  
जात्येकवचनम्‌ । इंद्रियाणां चक्षुरादीनामर्थषु रूपादिषु इंद्रियाणां 
रागद्वेषौ अनुकूले रागः प्रतिकूरे द्वेषश्चेत्येवं रागद्वेषौ व्यवस्थितौ 
अवश्यंभाविनौ । लोभमोहमदमत्सराणामुपलक्षणम्‌ । 
प्राधान्याद्द्योरेवोक्तिः । तदनुरूपा च प्राणिनां चेष्टेति 
निग्रहोऽकिंचित्करो यद्यपि, तथाऽपि तयो रागद्वेषयोः 
रागादिषड्वर्गवशं न गच्छेत्‌ न प्राप्नुयात्‌ ।
कुतः । हि यस्मादस्य श्रेयोऽर्थिनः तौ परिपन्धिनौ 
श्रेयोविघातकौ पापहेतू चात इत्यर्थः । 
निग्रहात्सद्यःफलाभावेऽप्यतिप्रयत्नवतो भवत्येव फलमिति भावः ।
उक्तं हि ***संस्कारो बलवानेव*** इत्यादि । एतच्च योग्यजनविषयं ध्येयम्‌ 
॥ ३४ ॥ 


{{% /details %}}



{{% details "पद विचार" %}}


{{% /details %}}
