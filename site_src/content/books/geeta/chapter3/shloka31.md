---
title: "श्लोक ३.३१ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka33
    prev_page: shloka30
    menu : geeta_menu
---



## श्लोक ३.३१ {class=text-center}

<br/>

{{< shloka  "0"  >}}

ये मे मतमिदं नित्यमनुतिष्ठन्ति मानवाः।  
श्रद्धावन्तोऽनसूयन्तो मुच्यन्ते तेऽपि कर्मभिः ॥३.३१ ॥ 

ये त्वेतदभ्यसूयन्तो नानुतिष्ठन्ति मे मतम् ।  
सर्वज्ञानविमूढांस्तान्विद्धि नष्टानचेतसः ॥३.३२ ॥ 
 

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

फलमाह ये म इति। ये त्वेवं निवृत्तकर्मिणस्तेऽपि मुच्यन्ते ज्ञानद्वारा किम्वपरोक्षज्ञानिनः न तु साधनान्तरमुच्यते।निवृत्तादीनि कर्माणि ह्यपरोक्षेशदृष्टये। अपरोक्षेशदृष्टिस्तु मुक्तौ किञ्चिन्न मार्गते। सर्वं तदन्तराऽधाय मुक्तये साधनं भवेत्। न किञ्चिदन्तराधाय निर्वाणायापरोक्षदृक् इति ह्युक्तं नारायणाष्टाक्षरकल्पे। अत एव समुच्चयनिमयो निराकृतः।  ॥३.३१ ॥  ॥३.३२ ॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

विद्वांस एवं कर्म कुर्वंतीत्येतावता मयाऽप्युक्तविधया कर्म कार्यमिति 
कुत इत्यतः स्वोक्तस्य करणे अकरणे च फलमाह ॥
`ये म इत्यादिश्यो कद्वयेन `।  
ये मानवाः श्रद्वावंतः मद्वाक्येष्वास्तिक्यबुद्धिमंतः, अनसूयंतः कष्टे 
कर्मणि प्रवर्तयतीति मयि दोषदृष्टिमकुर्वतः संतः इदं 
पूर्वोक्तश्लोकोक्तरीत्या कर्मानुष्ठानरूपं मे मतं नित्यमनुतिष्ठंति 
तेऽपि कर्मभिर्निवृत्तकर्मभिर्मुच्यंते,  ज्ञानद्वारेति योज्यं । 
किमुतापरोक्षज्ञानिनो मुच्यंत इति कैमुत्यसूचनार्थोऽपिशन्दः।
एतत्सूचनं च प्रासंगिकं ध्येयम्‌।। ३१ ॥   

ये तु एतन्मे मतं अभ्यसूर्यंतः कष्टं कर्मेति
दोषदृष्टिमंतः संतोनानुतिष्ठंति तानचेतसः विवेकशून्यान्‌ अत एव
ज्ञातव्यसर्वज्ञानविषये विमूढान्‌ विशेषेण मिथ्याज्ञानिनः अत एव नष्टान्‌
नरकाद्यनर्थभाजो विद्धि जानीहि ॥ ३२॥



{{% /details %}}



{{% details "पद विचार" %}}


{{% /details %}}
