---
title: "श्लोक ३.१९ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka30
    prev_page: shloka28
    menu : geeta_menu
---



## श्लोक ३.१९ {class=text-center}

<br/>

{{< shloka  "0"  >}}

प्रकृतेर्गुणसम्मूढाः सज्जन्ते गुणकर्मसु ।  
तानकृत्स्नविदो मन्दान्कृत्स्नविन्न विचालयेत् ॥३.१९॥ 

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}


प्रकृतेर्गुणेषु इन्द्रियादिषु सम्मूढाः। इन्द्रियाद्यभिमानाद्धि विषयादिषु सङ्गः। गुणकर्मसु विषयेषु कर्मसु चशब्दाद्या इन्द्रियाद्याश्च सत्त्वाद्याश्च शुभानि च। अप्रधानानि च गुणा निगद्यन्ते निरुक्तिगैः इत्यभिधानात्। सत्त्वाद्यङ्गीकारेगुणा गुणेषु ३.१८ इत्ययुक्तं स्यात्।  ॥३.१९॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

स्वात्मनः स्वतंत्रकर्तृतां मन्यमानाः अविद्वांसः
ज्ञानिना बोधनीया इत्यत आह ॥ `प्रकृतेरिति` ।  

प्रकृतेरीश्वरस्येच्छादिगुणैः कर्तृभूतैः । प्रकृतेर्जडस्य 
कार्यभूतसत्त्वादिगुणैर्निमित्तैः प्रकृतेर्जडस्य
विकारभूतगुणेष्विंद्रियेषु संमूढाः ममैवैतानि करणानि इति तेषु
स्वातंत्र्याभिमानिनः अत एव गुणकर्मसु गुणेषु शब्दादिविषयेषु सज्जते
स्नेहातिशयवंतो भवंति, स्वकर्मसु च सज्जंते स्वातंत्र्यभ्रमवंतो ये 
तानकृत्स्नविदः गुणकर्मविभागाज्ञान्मंदानयोग्यजनान्‌ स्वयं 
कृत्स्नविज्ज्ञानी न विचालयेत्‌ । 
गुणकर्मसु संगं त्याजयित्वा सन्मार्गे न प्रवर्तयेदित्यर्थः । 
**शब्दाद्या इन्द्रियाद्याश्च सत्त्वाद्याश्च शुभानि च** इत्यादेः गुणशब्दोऽनेकार्थो ध्येयः ॥ २९ ॥


{{% /details %}}



{{% details "पद विचार" %}}


{{% /details %}}
