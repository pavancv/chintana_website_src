---
title: "श्लोक ३.५ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka6
    prev_page: shloka4
    menu : geeta_menu
---



## श्लोक ३.५ {class=text-center}

<br/>

{{< shloka  "0"  >}}

न हि कश्चित्क्षणमपि जातु तिष्ठत्यकर्मकृत् ।  
कार्यते ह्यवशः कर्म सर्वः प्रकृतिजैर्गुणैः ॥ ३.५ ॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

न तु कर्माणि सर्वात्मना त्यक्तुं शक्यानीत्याह न हीति।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

किंच कर्मणेत्यादिस्मृतिबलात्‌ कर्मणोमुक्तिप्रतिबंधकत्वमिति तृतीयपक्षे
स्मृतौ कर्मशब्दः संकुचितवृत्तिरिति वक्ष्यमाणोपोद्धाततया कर्माणि
सर्वात्मना त्यक्तुं न शक्यानीत्याह ॥ **न हीति** । 
`जातु` कस्यांचिदवस्थायां
`क्षण`मात्रमपि `कश्चिदपि` ज्ञोऽज्ञो वा `अकर्मकृत्` 
कर्माण्यकुर्वन्न `तिष्ठति` । 
कुत इत्यत उक्तम्‌ ॥ **कार्यत इति** ।  
`सर्वः` सर्वेण जनेन व्यत्ययात्‌ ।
अवशः अवशेन **अः इति ब्रह्म** (ऐ. आ. २-३-८) इति श्रुतेः ।
विष्णुवशेनैव सता स्वतंत्रकर्तृविष्ण्वधीनकर्तृताकेनैव (सता) कर्त्रा 
`प्रकृतिजैर्गुणैः` सत्त्वादिभिर्विकार ( कर्तृ )भूतैः कर्म कार्यते।
स्वतंत्रकर्त्रां भगवता विकारकर्तृसत्त्वादिभिश्च 
प्रेरितो जनः सदा किंचित्कर्म करोतीति हेतोरकर्मकृत्कोऽपि नेत्यर्थः ॥५॥

{{% /details %}}



{{% details "पद विचार" %}}


{{% /details %}}
