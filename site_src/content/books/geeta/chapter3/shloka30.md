---
title: "श्लोक ३.३० - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka31
    prev_page: shloka29
    menu : geeta_menu
---



## श्लोक ३.३० {class=text-center}

<br/>

{{< shloka  "0"  >}}

मयि सर्वाणि कर्माणि संन्यस्याध्यात्मचेतसा ।  
निराशीर्निर्ममो भूत्वा युध्यस्व विगतज्वरः ॥३.३०॥ 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

अतः सर्वाणि कर्माणि मय्येव सन्न्यस्य भ्रान्त्या जीवेऽध्यारोपितानि मय्येव विसृज्य भगवानेव सर्वाणि कर्माणि करोतीति मत्पूजेति च आत्मानं मामधिकृत्य यच्चेतस्तदध्यात्मचेतः। सन्न्यासस्तु भगवान्करोतीति। निर्ममत्वं नाहं करोमीति।  ॥३.३०॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

एवमविद्वत्कर्मणो विद्वत्कर्मणोऽनमिमानेनानुष्ठानरूपवैलक्षण्य 
मुक्त्वेदानीं तवापि ज्ञानित्वात्तथैवानुष्ठेयं कर्मेत्याह । `मयीति` ।   
अध्यात्मचेतसा आत्मानं परमात्मानं मामधिकृत्य स्थितमध्यात्मं, अध्यात्मं 
च तत्‌ चेतश्च तदध्यात्मचेतः तेनेति वा । 
अधि अधिकंस चासावात्मा चाध्यात्मा । अध्यात्मनि चेतोऽध्यात्मचेतः
तेनेति वा । सर्वाधिकपरमात्मभूतमन्निष्ठमनसा निराशीः 
विष्णुभक्तिज्ञानाद्यन्यकामरहितः निर्ममः कर्मण्यहमेव स्वातंत्र्येण 
करोमीति  स्वतंत्रकर्तृताऽभिमानहीनो भूत्वा सर्वाणि कर्माणि मयि 
संन्यस्य भगवान्‌ कृष्ण एव मयि स्थित्वा सर्वकर्माणि करोतीति 
ज्ञात्वा तानि च श्रीकृष्णपूजारूपाणीति मयि समर्प्य विगतज्वरः 
त्यक्तशोकः सन्‌ युध्यस्वेति ।   
तदुक्तं । **नाहं कर्ता हरिः कर्ता तत्पूजा कर्म चाखिलं (ब्रह्मतर्के.)** इत्यादि ॥ ३०॥

{{% /details %}}



{{% details "पद विचार" %}}


{{% /details %}}
