---
title: "श्लोक ३.१० \ ११ \ १२ \ १३ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka14
    prev_page: shloka9
    menu : geeta_menu
---



## श्लोक ३.१०\११\१२\१३ {class=text-center}

<br/>

{{< shloka  "0"  >}}

सहयज्ञाः प्रजाः सृष्ट्वा पुरोवाच प्रजापतिः ।   
अनेन प्रसविष्यध्वमेष वोऽस्त्विष्टकामधुक् ॥ ३.१० ॥  

देवान्भावयतानेन ते देवा भावयन्तु वः ।  
परस्परं भावयन्तः श्रेयः परमवाप्स्यथ  ॥ ३.११ ॥  

इष्टान्भोगान्हि वो देवा दास्यन्ते यज्ञभाविताः।  
तैर्दत्तानप्रदायैभ्यो यो भुङ्क्ते स्तेन एव सः ॥ ३.१२ ॥  

यज्ञशिष्टाशिनः सन्तो मुच्यन्ते सर्वकिल्बिषैः ।    
भुञ्जते ते त्वघं पापा ये पचन्त्यात्मकारणात् ॥ ३.१३ ॥ 


{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

अत्रार्थवादमाह सहयज्ञा इति  ॥ ३.१० ॥  

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

वर्णाश्रमोचितकर्मणः सर्वथा कर्तव्यत्वे 
स्तुतिनिंदापरकृतिपुराकल्परूपार्थवादं चाह ॥ 
`सहेत्यादिचतुर्भिः श्लोकैः` ।  यज्ञैः सह वर्तत इति सहयज्ञाः ब्राह्माणादिप्रजाः पुरा सर्गादौ सृष्ट्वा प्रजापतिरुवाच।
किमुवाचेत्यत आह ॥। `अनेनेत्यादिना कारणादित्यंतेन` । 
हे प्रजाः अनेन यज्ञेन यूयं प्रसविष्यध्वम्‌ ।
इष्टकामानिति शेषः । स्वस्वाभिमतपुमर्थान्संपादयत । एष
यज्ञः वो युष्माकमिष्टकामधुक्‌ । 
कामा भोगाः तान्दोग्धीति कामधुक्‌ । इच्छाविषयभोगप्रदोऽस्तु ॥ १०॥    

कथमिष्टकामदोग्धृत्वं यज्ञस्येत्यत आह ॥ `देवानिति` । 
हे प्रजाः अनेन यज्ञेन यूयं देवान्‌ भावयत । 
संभावयत, हविर्भिः तर्पयत । 
ते हविरादिभिस्तृप्ता देवा वो युष्मान्‌ भावयंतु । 
इष्टकामदानेन तर्पयंतु ।
एवमन्योन्यं भावयंतो देवाश्च यूयं च परं श्रेयो मोक्षाख्यमवाप्स्यथ 
॥ ११ ॥   

एतदेव स्पष्ट(यन्‌)यितुं कर्माकरणे दोषमाह ॥ `इष्टानिति` । 
यज्ञैर्भाविता देवा वो युष्मभ्यं इष्टान्‌ भोगान्दास्यंति । 
तैर्देवैर्दत्तान्नादींस्तेभ्यो यज्ञादिभिरप्रदाय
यो भुंक्ते सः स्तेन एव चोर एव ॥ १२॥   

एवमयजतो विनिंद्य यजतः स्तौति ॥ `यज्ञेति` । विष्णुतदितरदेवाराधनावशिष्टभोजिनः संतः सर्वकिल्बिषैः पापैः
मुच्यंते ।   
यद्वा वैश्वदेवादियज्ञावशिष्टभोजिनः संतः सर्वकिल्बिषैः **खंडनी पेषणी चुल्ली उदकुंभी च मार्जनी** । पंचसूना गृहस्थस्य ताभिः स्वर्गं न विंदति॥
इतयुक्तपंचसूनाकृतदोषैर्मुच्यंत इत्यर्थः ।  
पुनरयजतो निंदति ॥ `भुंजत इति` ।
आत्मकारणात्स्वार्थमेव ये पचंति ते पापाः अघमेव अघनिमित्तमेव भुंजते
तद्गोजनं पापहेतुरेवेत्यर्थः । इति प्रजापतिरुवाचेति इतिशब्दो योज्यः
॥ १३ ॥


{{% /details %}}



{{% details "पद विचार" %}}


{{% /details %}}
