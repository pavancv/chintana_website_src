---
title: "श्लोक ३.९ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka10
    prev_page: shloka8
    menu : geeta_menu
---



## श्लोक ३.९ {class=text-center}

<br/>

{{< shloka  "0"  >}}

यज्ञार्थात्कर्मणोऽन्यत्र लोकोऽयं कर्मबन्धनः।  
तदर्थं कर्म कौन्तेय मुक्तसंगः समाचर ॥ ३.९ ॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

**कर्मणा बध्यते जन्तुः**(म.भा.१२-२४१-७)  इति कर्म 
बन्धकं स्मृतमित्यत आह यज्ञार्थादिति । 
कर्म बन्धनं यस्य लोकस्य स `कर्मबन्धनः` । 
`यज्ञो` विष्णुः `यज्ञार्थं` सङ्गरहितं कर्म न बन्धकमित्यर्थः। 
मुक्तसङ्ग इति सङ्ग विशेषणात्  
##### कामान्यः कामयते मुं.उ.3।2।2 
इति श्रुतेश्च **अनिष्टमिष्टं** 18।12 
इति वक्ष्यमाणत्वाच्च । **एतान्यपि तु कर्माणि** 18।6 
इति च 
##### तस्मान्नेष्टियाजुकः स्यात् बृ.उ.1।5।2 
इति च विशेषवचनत्वे समेऽपि विशेषणं परिशिष्यते।

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

**कर्मणा बध्यते जंतुर्विद्यया च विमुच्यते ।**  
**तस्मात्कर्म न कुर्वीति यतयः पारदर्शिन ॥**   
इति स्मृतेर्मुक्तिप्रतिबंधकत्वात्कर्म न कार्यमिति
प्राग्विकल्पितं तृतीयं पक्षं निराह ॥ **यज्ञार्थादिति** ।   

यज्ञो विष्णुः **यज्ञो वै विष्णुः** इति श्रुतेः । 
तदर्थात्‌ विष्ण्वर्थात्‌। यद्वा जानातीति ज्ञः । 
***इगुपधज्ञाप्रीकिरः कः(३.१.१३५)*** स्वपरगताशेषविशेषज्ञत्वात्‌, 
ज्ञो विष्णुः । 
येनोद्देशेन यातो विषयीकृतः स उद्देशो यज्ञः ।  

विष्णु विषयोद्धशार्थात्कर्मणोऽन्यत्र विष्ण्वन्यविषये
विष्णूद्घेशादन्योद्देशविषये वा ।   
`अयं लोको` जनः कर्मबंधनः । 
***कृत्यल्युटो बहुलमि***ति कर्तरि ल्युट्‌ । 
कर्म बंधनं बंधकं यस्य स `कर्मबंधनः` ।   
अवैष्णवकर्मैव प्रतिबंधकं न वैष्णवं कर्म ।  
**कर्मणेति** स्मृतौ कर्मपदमवैष्णवकर्मपरं न तु कर्ममात्रपरम्‌ ।  
अत एव प्राक्‌ **न हि कश्चिदिति**  श्लोके 
कर्मणेति स्मृतिबलात्कर्मपात्रं 
न करोमीति त्वया वक्तुमशक्यम्‌ । स्मृतौ कर्मपदस्य
संकोचस्त्वयाऽप्यभ्युपेय इति भावेनाकर्मकृत्कोऽपि नास्ति । 
सदा भगवदादिप्रेरितः (किंचित्‌ कर्म) कुर्वन्नेव सर्वोऽप्यास्ते 
इत्यसंकुचितवृत्तित्वे बाधकमुक्तम्‌ ।   

तथा शरीरयात्राऽपीत्यत्रापि देहनिर्वाहाभावो बाधक उक्तः । 
अतस्तदर्थं भगवत्पूजार्थं `मुक्तसंगः` फलकामनाहीनः सन्कर्म 
`समाचर` कुर्विति ॥ ९ ॥

{{% /details %}}



{{% details "पद विचार" %}}

- इगुपधज्ञाप्रीकिरः कः : पणिनि अष्टाध्ययी 3.1.135  
- कृत्यल्युटो बहुलम् : पणिनि अष्टाध्ययी 3.3.113
- ल्युट्  - कृदन्त प्रत्ययः
- ज्ञा + क = ज्ञ् + अ (आ due to rules 6.4.63,65, क is इत् ) = ज्ञ
- बंध् + ल्युट् = बंध् + अन (8.1.1) = बंध् + ल्युट् 

- 6.4.63,65 = दीङो युडचि क्ङिति, आतो लोप इटि च
- 8.1.1 = युवोरनाकौ
{{% /details %}}
