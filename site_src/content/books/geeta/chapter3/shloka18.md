---
title: "श्लोक ३.१८ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka19
    prev_page: shloka17
    menu : geeta_menu
---



## श्लोक ३.१८ {class=text-center}

<br/>

{{< shloka  "0"  >}}
नैव तस्य कृतेनार्थो नाकृतेनेह कश्चन ।  
न चास्य सर्वभूतेषु कश्चिदर्थव्यपाश्रयः ॥ ३.१८ ॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तस्य कर्मकाले वक्तव्योऽहमिति कञ्चित्प्रत्युक्त्वा 
तत्कृतावात्मरत्यधिकः प्तमो वाऽर्थो नास्ति। 
न च सन्ध्याद्यकृतौ कश्चिद्दोषोऽस्ति। 
न चैतदपहाय सर्वभूतेषु कश्चित्प्रयोजनाश्रयः। 
अर्थो येन दर्शनादिना भवति सोऽर्थव्यपाश्रयः। 
ज्ञानमात्रेण यद्यपि प्रत्यवायो न भवति तदर्जुनस्यपि सममिति न 
तस्य कर्मोपदेशोपयोग्ये तद्भवति। ईषत्प्रारब्धानर्थसूचकं च तद्भवति। 
महच्चेद्वृत्रहत्यादिवत्  ॥ ३.१९ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

ननु कर्मकरणाकरणयोर्लाभहानी चेत्तर्हि समाधिर्न कार्यः प्रसज्येतेति
चोदिते समाधिस्थस्य कार्यं न विद्यते इत्युत्तरं कस्मादुक्तम्‌ ।  
कर्मकृतिकाले त्वयाऽहमुद्बोधनीय इति कंचित्प्रत्युक्वा समाधौ स्थितः 
सन्‌ तेन योगशास्रोक्तैरपायैरुद्बोधितः कर्म करोतीत्येवोत्तरं कुतो 
नोक्तमित्यत आह ॥ **नैवेति** । 
`तस्य` असंप्रज्ञातसमाधिस्थस्य समाधिं विनेह `कृतेन`
यज्ञादिकर्मणाऽऽत्मरत्याधिकस्तत्समोवाऽर्थः पुमर्थो नास्ति ।   

ननु यज्ञादिकरणार्थं उत्थानाभावेऽपि नित्यनैमित्तिककर्माकरणे 
प्रत्यवायात्‌ तत्करणार्थं समाधित
उद्बोधनं आवश्यकमित्यत आह ॥ **नाकृतेनेति** । 
`तस्य` समाधिस्थस्याकृतेन `कर्मणा` संध्यावंदनादि- तत्तत्कालानुछेयकर्माभावेन 
कश्चन दोष इति शेषः, नास्ति ।  

ननु समाधिस्थस्याल्पस्य यज्ञादेरनुष्ठाने फलाभावेऽपि संध्याद्यकृतौ
प्रत्यवायाभावेऽपि गुरुदेवतादिषु पूजाकरणाकरणयोरर्थप्रत्यवायौ 
स्यातामेवातस्तत्सत्निधानप्राप्तौ उद्बोधनमावश्यकमित्यत आह ॥ 
**न चेति** ।  
अस्यासंप्रज्ञातसमाधिस्थस्य । सर्वभूतेषु । विषयसप्तमीयम्‌ । 
`अर्थव्यपाश्रयः` अर्थस्य व्यपाश्रयः प्रापिः येन 
दर्शनसंभाषणपूजनादिव्यापारेण भवति
सोऽर्थव्यपाश्रय इति ***व्यधिकरणबहुव्रीहिः*** । गुर्वादिविषयकदर्शन 
(सं)भाषणवंदनादिव्यापारः पुमर्थप्रापिहेतुभूतः समाधिस्थस्य 
नास्तीत्यर्थः । चशब्दः पूर्वार्धाक्तसमुच्चये । 
गुर्वादिविषयव्यापारेणाप्यात्मरतितुल्यं  सुखं न
लभ्यत इत्यभिप्रायः ।  

एवं तत्पूजाद्यकरणमपि समाधिस्थस्य
नानर्थप्राप्तिहेतुरित्युपलक्ष्यते । यद्वा न केवलं चक्र प्रवर्तकत्वेन
भूतस्थितिहेतुत्वात्कर्म कर्तव्यम्‌ । 
किंतु मुक्तस्यैवाकर्मत्वादमुक्तेनावश्यं कर्म
कार्यमिति तस्मादित्यनेन वक्तुं अकर्मत्वं मुक्तस्यैवेत्याह ॥ 
**यस्त्विति** ।   

यस्तु `मानवः` प्राप्तज्ञानफलो मुक्तः `आत्मरतिः` आत्मना परमात्मना रतिः
अभिव्यक्तस्वरूपानंदो यस्य सः तथा । `आत्मना` परमात्मना तृप्तः कृतकृत्यः
आत्मतृप्तः `आत्मनि` एव च संतुष्टः प्रीतिमान्‌ ।   

यद्वा तृप्षिसंतोषशब्दयोः प्रीतिरूपैकार्थत्वेऽप्यात्मना तृप्तः 
प्रीतिमान्‌ आत्मन्येव च संतुष्ट इत्येव (इत्येतावता) अर्थभेदो ध्येयः । 
तस्य तु तस्यैवेति तुशब्दोऽत्र योज्यः ।
मुक्तस्यैव कार्यं न विद्यते ।  
ननु **कृष्णो मुक्तैरिज्यते वीतमोहैः** इत्यततर्मुक्तस्यापि
कर्म कर्तव्यमित्यत आह ॥ **नैवेति** । प्राग्वदेवार्थः स्वेच्छयैव करणं 
न विधिबद्धत्वेन । 
न वा फलापेक्षया, तस्यैव फलरूपत्वेन फलांतराभावादिति भावः ॥ ३.१८ ॥


{{% /details %}}



{{% details "पद विचार" %}}


{{% /details %}}
