---
title: "श्लोक ३.१४ \ १५  \ १६ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka17
    prev_page: shloka10
    menu : geeta_menu
---



## श्लोक ३.१४ \ १५  \ १६ {class=text-center}

<br/>

{{< shloka  "0"  >}}

अन्नाद्भवन्ति भूतानि पर्जन्यादन्नसम्भवः।  
यज्ञाद्भवति पर्जन्यो यज्ञः कर्मसमुद्भवः ॥ ३.१४ ॥  

कर्म ब्रह्मोद्भवं विद्धि ब्रह्माक्षरसमुद्भवम् ।  
तस्मात्सर्वगतं ब्रह्म नित्यं यज्ञे प्रतिष्ठितम् ॥ ३.१५ ॥  

एवं प्रवर्तितं चक्रं नानुवर्तयतीह यः ।   
अघायुरिन्द्रियारामो मोघं पार्थ स जीवति ॥ ३.१६ ॥

{{< /shloka >}}

---

{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

हेत्वन्तरमाह अन्नादिति । यज्ञः पर्जन्यत्वात्तत्कारणमुच्यते। 
पूर्वयज्ञविवक्षायां तस्य चक्रप्रवेशो न भवति तद्ध्यपाद्यं कर्मविधये । 
न तु साम्यमात्रेणेदानीं कार्यम् । मेघचक्राभिमानी पर्जन्यः । 
तच्च यज्ञाद्भवति । अग्नौ प्रास्ताहुतिः सम्यगादित्यमुपतिष्ठति । 
##### आदित्याज्जायते वृष्टिर्वृष्टेरन्नं ततः प्रजाः*** ३.७६  
इति (मनु) स्मृतेश्च। उभयवचनाच्चादित्यात्समुद्राच्चाविरोधः। अतश्च 
यज्ञात्पर्जन्योद्भवः सम्भवति। यज्ञो देवतामुद्दिश्य द्रव्यपरित्यागः। 
कर्म इतरक्रिया ॥ ३.१४ ॥    

##### कर्म ब्रह्मणो जायते एष ह्येव (एनं) साधु कर्म कारयति  
कौ.उ.3।9 **बुद्धिर्ज्ञानम्** 10।4 इत्यादिभ्यः।  
न च मुख्ये सम्भाव्यमाने पारम्पर्येणौपचारिकं कल्प्यम् ।   
न च जडानां स्वतः प्रवृत्तिः सम्भवति 
##### एतस्य वा अक्षरस्य ॥ 
बृ.उ.3।8।9 इति सर्वनियमनश्रुतेश्चद्रव्यं कर्म च 
कालश्च इत्यादेश्च । अचिन्त्यशक्तिश्चोक्ता। 
जीवस्य च प्रतिबिम्बस्य बिम्बपूर्वैव चेष्टा । 
**न कर्तृत्वम्** 5।14 इत्यादिनिषेधाच्च । 
अक्षराणि प्रसिद्धानि तेभ्यो ह्यभिव्यज्यते परं ब्रह्म। 
अन्यथाऽनादिनिधनमचिन्त्यं परिपूर्णमपि ब्रह्म को जानाति। 
न च रूढिं विना योगाङ्गीकारो युक्तः परामर्शाच्च 
**तस्मात्सर्वगतं ब्रह्मेति** । 
न ह्येकशब्देन द्विरुक्तेन भेदश्रुतिं विना वस्तुद्वयं कुत्रचिदुच्यते। 
तानि चाक्षराणि नित्यानि 
##### वाचा विरूपनित्यया। 
##### वृष्णे चोदस्व सुष्टुतिम् ऋक्सं 6।5।25तै.सं.5।6।11 
##### अनादिनिधना नित्या वागुत्सृष्टा स्वयम्भुवा म.भा.12।232।24 
##### अत एव च नित्यत्वम् ब्र.सू.  1।3।29
इत्यादिश्रुतिस्मृतिभगवद्वचनेभ्यः। 
##### दोषश्चोक्तः सकंर्तृत्वे। मा.भा.2।13 
न चाबुद्धिपूर्वमुत्पन्नानि तत्प्रमाणाभावात्। 
निश्श्वसितशब्दस्त्वक्लेशाभिप्रायः नाबुद्धिपूर्वाभिप्रायः। 
##### सोऽकामयत बृ.उ.1।2।45 
इत्यादेश्च 
**इष्टं हुतं** इत्यादिरूपप्रपञ्चेन 
सहाभिधानाच्च महातात्पर्यविरोधाच्च तच्चोक्तं पुरस्तात् । 
न ह्यस्वातन्त्र्येण चोत्पत्तिकर्तुः प्राधान्यम् । 
अस्वातन्त्र्यं च तदमतिपूर्वकत्वेन भवति यथा रोगादीनां पुरुषस्य 
तज्जत्वेऽपि। उत्पत्तिवचनान्यभिव्यक्त्यर्थानि अभिमानिदेवताविषयाणि 
चनित्या उत्सृष्टा इति वचनात् । अभिव्यञ्जके कर्तृवचनं चास्तिकृत्स्नं 
शतपथं चक्रे इति । 
कथमादित्यस्था वेदास्तेनैव क्रियन्ते वचनमात्राच्च 
निर्णयात्मकशारीरकोक्तं बलवत् शास्त्रं योनिर्यस्य तत् 
शास्त्रयोनित्वम्। 
##### जन्माद्यस्य ब्रू.सू.1।1।2 
इत्युक्ते प्रमाणं हि तत्रापेक्षितम् न तु तस्य जातत्वं वेदकारणत्वं 
वा न हि वेदकारणत्वं जगत्कारणत्व हेतुः। 
न हि विचित्रजगत्सृष्टेर्वेदसृष्टिरशक्या सृज्यत्वे। 
न च सर्वज्ञत्वे । यदि वेदस्रष्टा सर्वज्ञः किमिति न जगत्स्रष्टा ?
सर्वज्ञः तस्माद्वेदप्रमाणकत्वमेवात्र विवक्षितम् । अतो नित्यान्यक्षराणि । 
यत एवं परम्परया यज्ञाभिव्यङ्ग्यं ब्रह्म तस्मात्तन्नित्यं यज्ञे 
प्रतिष्ठितम् । तानि चाक्षराणि भूताभिव्यङ्ग्यानीति चक्रम्। ॥ ३.१५ ॥  

तदेतत् जगच्चक्रं यो नानुवर्तयति स तद्विनाशकत्वादघायुः 
पापनिमित्तमेव यस्यायुः सः `अघायुः`  ॥ ३.१५ ॥ 

{{% /details %}}


{{% details "श्रीराघवेन्द्रतीर्थविरचित गीताविवृतिः" %}}

वर्णाश्रमोचितकर्मणः सर्वथा कर्तव्यत्वे स्तुत्याद्यात्मकार्थवादं
चतुर्भिरुक्त्वा, 
अधुना जगच्चक्रप्रवर्तकत्वरूपं हेत्वंतरं विपक्षेऽनर्थोक्त्याऽऽह
॥ **अन्नादित्यादित्रिभिः श्लोकैः** ।  

अन्नाद्भूतानि भवंति, रेतोद्वारा प्राणिन उत्पद्यंते ।
पर्जन्यादादित्यादन्नसंभवः वृष्टिद्वारा अन्नस्योत्पत्तिः । 
`पर्जन्यो` मेघचक्राभिमानी `आदित्यः` यज्ञाद्भवति । 
`यज्ञ`शब्दोऽत्राज्यादिहविःपरः । यजमानदत्तानां (दत्तेन)
आज्यादि हविषामुपभोजनेनादित्यस्य बलाद्युपचयान्निमित्तादुपचारेण
**यज्ञाद्भवति पर्जन्य** इत्युच्यते।   

यद्वा `पर्जन्य`शब्देनादित्याभिमन्यमानं मेघचक्रमेव
लक्षणया वा, 
##### जननात्परसस्यादे: पर्जन्यो मेघसंततिरिति 
(नारदीये) स्मृत्युक्तयोगवृत्त्या वा ग्राह्यम्‌ । तच्च यज्ञाद्भवति । 
हविर्भागेन परितुष्टादादित्यादुत्पद्यते । 
##### अग्नौ प्रास्ताहुतिः सम्यगादित्यमुपतिष्ठते । आदित्याज्जायते वृष्टिः 
(नारदीये) इत्यादेः। वृष्टिर्वार्षिकमेघचक्रं जायत इत्यर्थः। 
यज्ञो देवतोद्देशेन द्रव्यत्यागरूपो ज्योतिष्टोमादिः कर्मसमुद्ववः । 
तदंगक्रिययोत्पद्यते ॥ ३.१४ ॥   

कर्म `ब्रह्मोद्भवं` परब्रह्मजन्यं `विद्धि` जानीहि। 
`ब्रह्म` परब्रह्म चाक्षरसमुद्धवम् ‌।
अक्षरशब्दितवेदाभिव्यंग्यम्‌ । 
वेदेन यथावदवगतमेव ब्रह्म सत्कर्म कारयतीति भावः । 
तानि चाक्षराणि भूतव्यंग्यानीति शेषोक्त्या चक्रं ध्येयम्‌। 
तस्मादुक्तपरंपरया
यज्ञाभिव्यंग्यत्वात् `सर्वगतं` ब्रह्म  
`नित्यं यज्ञे प्रतिष्ठितम्`  इत्युच्यते । 
एवं च भगवतो यज्ञे प्रतिष्ठितत्वात्‌ यज्ञानुष्ठानेन चकप्रवृत्तौ
भूतस्थितिहेतुत्वनिमित्तसुकृतमिव भगवदभिव्यक्तिनिमित्तं च सुकृतं 
भवतीति भावः ॥ ३.१५ ॥   

`एवं` पुरातनैः `प्रवर्तितं` भगवतैव वा प्राणिनामिष्टसिद्धये प्रवर्तितं
जगच् `चक्रं` `इह` लोके `यो` `नानुवर्तयति` कर्म न 
करोतीति यावत्‌ । विश्वस्य चक्रेंऽन्तर्भावात्‌ 
कर्माकरणेन (कर्माकरणे) चक्राप्रवृत्तौ 
चक्रविनाशकत्वेन विश्वहंतृत्वात्‌ स `अघायुः` । 
तादर्थ्यात्ताच्छब्द्यं । अघनिमित्तमायुर्यस्य स तथा । 
`इंद्रियारामः` इंद्रियैर्विषयेषु रतिमान् ‌। हे पार्थ, व्यर्थमेव 
जीवति नरके मज्जतीत्यर्थः।   
यज्ञदानतपोरूप- त्रिविधकर्मणां गृहस्थानामिव 
ब्रह्मचर्याद्याश्रमत्रयस्यापि बिद्यादानाभयदान- स्वभोक्तव्यान्नदानस्य 
च तथाऽध्ययनप्रवचनध्यानादिरूप- वाचिकमानसिकयज्ञस्य तथा 
कृच्छ्रचांद्रायणादितपसः सत्वेन तेषामपि
चक्रप्रवर्तनसंभवो ज्ञेयः । उक्तं हि -
##### वाचिको मानसो यज्ञो न्यासिनां तु विशेषत 
इत्यादि (नारदीये) ॥ १६ ॥।


{{% /details %}}


{{% details "पद विचार" %}}


{{% /details %}}
