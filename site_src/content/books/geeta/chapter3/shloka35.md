---
title: "श्लोक ३.३५ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka36
    prev_page: shloka34
    menu : geeta_menu
---



## श्लोक ३.३५ {class=text-center}

<br/>

{{< shloka  "0"  >}}

श्रेयान्स्वधर्मो विगुणः परधर्मात्स्वनुष्ठितात् ।  
स्वधर्मे निधनं श्रेयः परधर्मो भयावहः ॥३.३५ ॥ 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तथाप्युग्रं युद्धकर्मेत्यत आह श्रेयानिति ॥३.३५ ॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

‘ज्यायसी चेत्‌” इ्यत्रार्जुनेन कर्मैव न कार्यम्‌ । तत्रापि 
नरकाद्यनर्थहेतुरागद्वेषोपेततया घोरं युद्धाख्यं कर्म तु नैव कार्यमिति
कृताक्षेपद्वयमध्ये प्राथमिको  *** लोकेऽस्मिन्‌ *** 
इत्यादिनोत्तरितः । द्वितीयस्त्वधुना ***युध्यस्व विगतज्वरः** । 
***तयोर्न वशमागच्छेत्‌?*** इत्याद्युक्त्या
स्मारितः सन्परिह्रियते ॥ `श्रेयानिति` । स्वधर्मः स्ववर्णाश्रमोचितो 
धर्मः विगुणः अंगहीनोऽपि स्वनुष्ठितात्‌ सर्वांगसाकल्येन 
कृतात्परधर्मात् अन्य वर्णाश्रमोचितधर्मादपि श्रेयानधिकतरः । 
कुतः स्वधर्मे युद्धादौ निधनमपि श्रेयः श्रेष्ठतरम्‌ । 
परधर्मः वर्णाश्रमान्तरधर्मस्तु भयावहः । निषिद्धत्वात्‌ अनर्थप्रापको
यतोऽत इत्यर्थः ॥ ३५॥


{{% /details %}}



{{% details "पद विचार" %}}


{{% /details %}}
