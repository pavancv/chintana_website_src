---
title: "श्लोक ३.३७ - कर्मयोग"
date: 2022-08-15T10:15:28+05:30
draft: false
book:
    toc_page: true
    next_page: Shloka38
    prev_page: shloka36
    menu : geeta_menu
---



## श्लोक  ३.३७ {class=text-center}

<br/>

{{< shloka  "0"  >}}


**श्री भगवानुवाच**  
काम एष क्रोध एष रजोगुणसमुद्भवः ।  
महाशनो महापाप्मा विद्ध्येनमिह वैरिणम् ॥ ३.३७ ॥


{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

यस्तु बलवान् प्रवर्तकः स एष कामः। 
क्रोधोऽप्येष एव तज्जन्यत्वात्।कामात्क्रोधोऽभिजायते २.६२ 
इति ह्युक्तम्। 
यत्रापि गुरुनिन्दादिनिमित्तः क्रोधः तत्रापि 
भक्तिनिमित्तानिन्दाकामनिमित्त एव। 
ये त्वन्यथा वदन्ति ते सङ्गरान्न सूक्ष्मं जानन्ति। 
उक्तं चऋते कामं न कोपाद्या जायन्ते च कथञ्चन इति। 
महाशनः महद्धि कामभोग्यम्। महाब्रह्महत्यादिकारणत्वात् महापाप्मा। 
सर्वपुरुषार्थविरोधित्वाद्वैरीं। ॥ ३.३७ ॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}


काममूलत्वास्सर्वेषां स एव बलवानित्याह । `काम एष इति` । 
एष त्वया पृष्टः पुरुषस्य पापेषु बलवान्‌ प्रवर्तक इत्यनूद्य काम 
इति विधीयते । एष कामः एष क्रोधः । ***कामात्कोधोऽभिजायत*** (२-६२) 
इत्युक्तेः कामजत्वात्क्रोधस्य, कार्यकारणयोः,  
***गोभिः श्रीणीत मत्सरमि*** त्यादाविवाभेदोपचारेणेयमुक्तिः । स 
च क्रोधो रजोगुणात्समुद्भवतीति स तथा कामनिमित्तको रजोगुणपरिणाम 
इत्यर्थः ।   
क्रोध इत्युपलक्षणम्‌ । तथा च कामनिवृत्तौ तन्मूलाः  क्रोधादयः । 
पापहेतवो निवर्तितुं शक्यन्त इति कामनिवृत्तावेवातिप्रयत्नः  कार्य इति 
भावः। कामस्य यावदपेक्षितं दत्वा जेतव्यः स इत्यतः कामं विशिनष्टि 
। महाशनः महदशनं भोग्यं विषयो यस्य स तथा ।   
महान्‌ पाप्मा पापं ब्रह्महत्यादिरूपं यस्मात्स तथा । 
इह ऐहिकामुष्मिकपुरुषार्थविषये । एनं कामं वैरिणं नित्यं 
अशुभेष्वेव प्रवर्तकतया मोक्षविरोधित्वात्‌ शत्रुभूतं विद्धि जानीहि 
॥ ३७॥

{{% /details %}}



{{% details "पद विचार" %}}


{{% /details %}}
