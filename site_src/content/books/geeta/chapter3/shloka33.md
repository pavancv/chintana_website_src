---
title: "श्लोक ३.३३ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka34
    prev_page: shloka31
    menu : geeta_menu
---



## श्लोक ३.३३ {class=text-center}

<br/>

{{< shloka  "0"  >}}

सदृशं चेष्टते स्वस्याः प्रकृतेर्ज्ञानवानपि ।  
प्रकृतिं यान्ति भूतानि निग्रहः किं करिष्यति ॥३.३३ ॥ 

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

एवं चेत्किमिति ते मतं नानुतिष्ठन्ति लोकाः इत्यत आह सदृशमिति। प्रकृतिः पूर्वसंस्कारः  ॥३.३३ ॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

यदि त्वन्मतानुषठाने मोक्षः अन्यथा तु नाशः तर्हि ते मतं किमिति लोको
नानुतिष्ठतीत्यत आह ॥ `सदृशमिति` ।   
प्रकृतिशब्दोऽत्रपूर्वसंस्कारार्थः सन्‌ तत्कार्यरागद्वेषोपलक्षकः । 
ज्ञानवानपि मन्मतकरणाकरणयोरिष्टानिष्ट ज्ञानवानपि। 
स्वस्याः प्रकृतेः स्वकीयपूर्वसंस्कारकार्यरागद्वेषयोः सदृशमनुगुणमेव
चेष्टते । कर्म करोति । किमुताज्ञ इत्यपेरर्थः । ननु मनोनिग्रहे
स्वभावानुगतचेष्टोपरतिः स्यादित्यत आह । `प्रकृतिमिति` ।   
प्रकृतिं स्वभावं यांति प्राणिनः । तत्र मनोनिग्रहः किं करिष्यति न 
किमपीत्यर्थः । तदुक्तं ।  
***बुध्वाऽप्यसौ यतो नित्यस्वभावानुगचेष्टितः।***  
***स्वभावं यांति भूतानि निग्रहः किं करिष्यति ॥***  
 प्रकाशसंहितायां इति । यद्वा मंदान्न विचालयेदित्ययोग्येषु
तत्त्वबोधो न कार्य इत्युक्तं, तत्कुत इत्यत आह ॥ `सदृशमिति` । 
प्रागिवार्थः । तत्त्वोपदेशेनोत्पन्नज्ञानवानपि 
स्वभावानुगुणचेष्टावानेव भवति । न तूपदेशजन्यज्ञानानुरूपचेष्टावानपि 
भवति। अतस्तत्र तत्त्वोपदेशो व्यर्थ इति भावः ॥ ३३ ॥

{{% /details %}}



{{% details "पद विचार" %}}


{{% /details %}}
