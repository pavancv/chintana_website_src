---
title: "श्लोक ३.१७ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka28
    prev_page: shloka26
    menu : geeta_menu
---



## श्लोक ३.१७ {class=text-center}

<br/>

{{< shloka  "0"  >}}

प्रकृतेः क्रियमाणानि गुणैः कर्माणि सर्वशः ।  
अहङ्कारविमूढात्मा कर्ताऽहमिति मन्यते ॥३.१७॥  

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

विद्वदविदुषोः कर्मभेदमाह प्रकृतेरिति। प्रकृतेर्गुणैरिन्द्रियादिभिः। प्रकृतिमपेक्ष्य गुणभूतानि हि तानि तत्सम्बन्धीनि च। न हि प्रतिबिम्बस्य क्रिया  ॥३.१७॥ 

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

ज्ञान्यज्ञानिनोः सक्ता इत्यादि श्लोकद्वयोक्तं कर्मानुष्ठानवैलक्षण्यं 
प्रपंचयति ॥ `प्रकृतेरित्यादि श्लोकत्रयेण` ।   
अत्र प्रकृति शब्देन जीवस्वभावेश्वरजडप्रकृतयो ग्राह्याः । 
प्रकृतेः प्रकृष्टकृतिमत्त्वहेतुना प्रकृतिपदवाच्यस्य हरेः 
गुणैरिच्छाज्ञानप्रयत्नादिरूपगुणैर्धर्मैः स्वतंत्रैः ।  
तथा प्रकृतेः उत्तममध्यमाधमरूपजीवराशिस्वभावस्य 
गुणैरनुगुणैः तत्वज्ञानमिश्रज्ञानमिथ्याज्ञानादिरूपधर्मैः ईशाधीनैः । 
तथा प्रकृतेः जडप्रकृतेः संबंधिभिः गुणैरतत्कार्यभूतैः
सत्त्वरजस्तमोगुणैः प्रकृतेर्विकारभूतैदेेंद्रियांतःकरणरूपगुणैः 
क्रियमाणानि  कर्माणि साधुकर्ममिश्रकर्मासाधुकर्माणि प्रति 
अहंकारविमूढात्मा सन्‌ कर्ताऽहं स्वतंत्रकर्ताऽहमिति मन्यते । 
ईश्वरः स्वतंत्रकर्ता सन्‌ स्वज्ञानेच्छादिना
स्वाधीनकर्त्रा त्रिविधजीवस्वभावमनुसृत्य प्रकृतिविकारजीवकरणैः
प्रकृतिकार्यसत्त्वादिगुणरूपोपादानकारणेन कर्म कारयति ।
तत्क्रियमाणकर्मणामहमेव स्वतंत्रकर्तेत्यात्मानं अज्ञो जनो मन्यत दत्यर्थः ॥ २७॥

{{% /details %}}



{{% details "पद विचार" %}}


{{% /details %}}
