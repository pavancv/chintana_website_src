---
title: "श्लोक ३.४२ - कर्मयोग"
date: 2022-08-15T10:44:59+05:30
draft: false
book:
    toc_page: true
    next_page: Shloka43
    prev_page: Shloka41
    menu : geeta_menu
---



## श्लोक ३.४२ {class=text-center}

<br/>

{{< shloka  "0"  >}}

इन्द्रियाणि पराण्याहुरिन्द्रियेभ्यः परं मनः ।  
मनसस्तु परा बुद्धिर्यो बुद्धेः परतस्तु सः ॥ ३.४२ ॥ 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

शत्रुहनने आयुधरूपं ज्ञानं वक्तुं ज्ञेयमाह इन्द्रियाणीति। 
असङ्गज्ञानासिमादाय तरातिपारं इति ह्युक्तम्। 
शरीरादिन्द्रियाणि पराणि उत्कृष्टानि। 
न केवलं बुद्धेः परः श्रुत्युक्तप्रकारेणाव्यक्तादपि 
**अव्यक्तात्पुरुषः परः** कठो.३.११  इति हि श्रुतिः।  

न च तत्र तत्रोक्तैकदेशज्ञानमात्रेण भवति मुक्तिः। 
सार्वत्रिकगुणोपसंहारो हि भगवता गुणोपसंहारपादेऽभिहितः 
***आनन्दादयः प्रधानस्य*** ब्र.सू. ३.३.११ इत्यादिना। 
तथा चान्यत्रअपौरुषेयवेदेषु विष्णुवेदेषु चैव हि। 
सर्वत्र ये गुणाः प्रोक्ताः सम्प्रदायागताश्च ये। 
सर्वैस्तैः सह विज्ञाय ये पश्यन्ति परं हरिम्। 
तेषामेव भवेन्मुक्तिर्नान्यथा तु कथञ्चन इति गारुडे। 
तस्मादव्यक्तादपि परत्वेन ज्ञेयः। 
न चात्र जीव उच्यतेरसोऽप्यस्य परं दृष्ट्वा निवर्तते 2।59 इत्युक्तत्वात्।
अविज्ञाय परं मत्तो जयः कामस्य वै कुतः इति च। 
अतः परमात्मज्ञानमेवात्र विवक्षितम्। 
आत्मानं मनः।आत्मना बुद्ध्या।

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

शत्रुहनने आयुधरूपं ज्ञानं ***एवं बुद्धेः*** इतयुत्तरश्लोके 
वक्तुं ज्ञानविषयमाह ॥ `इन्द्रियाणौति`। 
शरीरादिन्द्रियाणि पराणि। उत्कृष्टानीत्यर्थः । इन्द्रियेभ्यः परा
ह्यर्थाः अर्थेभ्यश्च परं मनः इत्यध्याहारेण योजना ध्येया । 
तथा ***यो बुद्धेः परतस्तु स***  इत्यत्र बुद्धेरात्मा महान्परः । 
महतः परमव्यक्तं योऽव्यक्तात्परतस्तु स इत्यपि ध्येयम्‌ । 
स परमात्मेत्यर्थः । 
**इन्द्रियेभ्यः परा ह्यर्थाः** इत्यादिकाठकश्रुतेः (३-
१०) । अस्यार्थस्तु - 

##### देवेभ्य इन्द्रियात्मभ्यो ज्यायांसोऽर्थाभिमानिनः ।
##### सोमवित्तपसूर्याप्पाअश्व्यग्नीन्द्रन्द्रसूनवः ॥ 

##### यमो दक्षश्चेन्द्रियेशाः सौपर्णी वारुणी तथा । 
##### उमेति चार्थमानिन्यस्तिस्रो द्विद्येकदेवताः ॥ 

##### मनोऽभिमानिनो रुद्रवीन्द्रशेषास्त्रयोऽपि तु । 
##### ते श्रेष्ठा अर्थाभिमानिभ्यस्तेभ्यो बुद्धिः सरस्वती ।
##### तस्या ब्रह्मा महानात्मा ततोऽव्यक्ताभिधा रमा । 
##### तस्यास्तु पुरुषो विष्णुः पूर्णत्वान्नैव तत्समः ॥  
इत्यादिकाठकभाष्यात्‌ तथा ***सर्वेभ्यः प्रवरा देवा***
इत्यादितात्पर्यवाक्याच्चावसेयः ॥ ४२॥


{{% /details %}}



{{% details "पद विचार" %}}


{{% /details %}}
