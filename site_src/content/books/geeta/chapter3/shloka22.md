---
title: "श्लोक ३.२२ \ २३ \ २४ - कर्मयोग"
date: 2022-08-13T14:40:16+05:30
draft: false
book:
    toc_page: true
    next_page: shloka25
    prev_page: shloka21
    menu : geeta_menu
---


## श्लोक ३.२२ \ २३ \ २४  {class=text-center}

<br/>

{{< shloka  "0"  >}}

न मे पार्थास्ति कर्तव्यं त्रिषु लोकेषु किञ्चन ।    
नानवाप्तमवाप्तव्यं वर्त एव च कर्मणि ॥ ३.२२ ॥  

यदि ह्यहं न वर्तेयं जातु कर्मण्यतन्द्रितः ।  
मम वर्त्मानुवर्तन्ते मनुष्याः पार्थ सर्वशः ॥ ३.२३ ॥  

उत्सीदेयुरिमे लोका न कुर्यां कर्म चेदहम् ।  
सङ्करस्य च कर्ता स्यामुपहन्यामिमाः प्रजाः ॥ ३.२४ ॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

#Fill  Tippani here!!

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

किञ्च प्रयोजनमात्रहीनेनापि मया केवलानुग्रहेण लोकसंग्रहार्थं कर्म
क्रियते मुक्तावानंदवृद्धिप्रयोजनवता ज्ञानिना तत्कर्तव्यमिति किं 
वाच्यमिति भावेनाह ॥ `न म इत्यादि त्रिभिः` ॥   
हे पार्थ मे किंचन कर्तव्यं नास्ति । यतस्त्रिषु लोकेषु 
प्रागप्राप्तं पश्चात्प्राप्तव्यं नास्ति । तथाऽपि कर्मणि वर्त एव । कर्म
करोम्येव ॥ २२॥    
यदि ह्यहं जातु कदाचिदतंद्रितोऽनलसः कर्मणि न वर्तेयं न
कर्म कुर्यां तर्हि मम वर्त्म मार्गं कर्माकरणरूपं मनुष्याः सर्वशः 
सर्वेऽपि अनुवर्तंते
अनुसरेयुः । मद्दृष्टांतेन कर्म न कुर्युरित्यर्थः ॥ २३॥   
ततः को दोष इत्यत उच्यते । अहं चेत्कर्म न कुर्यां तदा इमे लोकाः 
उत्सीदेयुः (नश्येयुः) कर्मलोपेन नरकं प्राप्नुयुः। किंच कर्मलोपे सति 
ब्रह्मक्षत्रादिवर्णविवेको न स्यात्‌ । अतो वर्णसंकरस्य च कर्ता स्यां 
भवेयम्‌ । एवमहमेव प्रजाः उपहन्यां हतवान्‌ भवेयम्‌ ॥ २४॥

{{% /details %}}


{{% details "पद विचार" %}}


{{% /details %}}
