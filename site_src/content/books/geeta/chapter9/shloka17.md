---
title: "श्लोक ९.१७ - राजविद्यराजगुह्ययोग"
date: 2023-08-06T16:30:09+05:30
draft: false
book:
    toc_page: true
    next_page: shloka18
    prev_page: shloka16
    menu : geeta_menu
---



## श्लोक ९.१७ {class=text-center}

<br/>

{{< shloka  "0"  >}}

पिताऽहमस्य जगतो माता धाता पितामहः ।   
वेद्यं पवित्रमोंकार ऋक् साम यजुरेव च ॥९.१७॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

` *आचार्येण टिप्पणी न कृतः* `

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

किंचास्य जगतः `पिता` जनकः अहं, `माता धाता` 
पोषकोऽहमिति सर्वत्रानुवृत्तिः । `पितामहः` पूज्यः । 
`वेद्यं` ज्ञेयं वस्तु `पवित्रं` चाहमेव ।   

यद्वा वेद्यपवित्रवस्लुनोः 
वेद्यत्वपवित्रत्वप्रदत्वात्तथोच्यते ।  
ॐकारादावोंकारत्व- त्रक्त्वादिनियंतृत्वात्तद्वेद्यत्वादिना 
तदभेदो ध्येयः ।   

यद्वा **अर्च्यत्वादृक्समत्वाच्च** इत्यादिसमृत्युक्तदिशा 
क्रत्वादिभिन्नस्य हरेर्योगवृत्त्या
क्रत्वादिनामकत्वमिह ध्येयम्‌ । तथा हि 
कृतिस्वरूपत्वात्क्रतुः । यदस्ति
प्रामाणिकतया तञ्जानातीति यज्ञनामा । 
स्वं स्वात्मानं धत्त इति स्वधा ।   
उषदाहे कर्मणि घञ् उषाः उष्टाः तापत्रयदग्धाः तेषां 
निधिरित्यौषधनामा।
मानाज्ज्ञानात् त्रातीति मंत्रनामा । 
आ समंतात् ज्यायस्त्वादाज्यनामा । 
अगस्य स्वतो गतिहीनस्य जगतो नेतेत्यग्निनामा । 
यज्ञादावाहूतत्वाद्धुतनामा ।
ॐमित्याक्रियतः  इत्योंकार । 
अर्च्यत्वात् पूज्यत्वादृङ्नामा । सर्वरूपेषु समत्वात् 
समत्वात्सामनामा । याज्यत्वाद्यजुर्नामा ।। १७ ॥।

{{% /details %}}



{{% details "पद विचार" %}}


{{% /details %}}
