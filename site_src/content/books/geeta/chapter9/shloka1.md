---
title: "श्लोक ९.१ - राजविद्यराजगुह्ययोग"
date: 2023-08-05T18:27:54+05:30
draft: false
book:
    toc_page: true
    next_page: shloka2
    prev_page: ../chapter8
    menu : geeta_menu

---



## श्लोक ९.१ {class=text-center}

<br/>

{{< shloka  "0"  >}}

**श्री भगवानुवाच**  
इदं तु ते गुह्यतमं प्रवक्ष्याम्यनसूयवे ।  
ज्ञानं विज्ञानसहितं यज्ज्ञात्वा मोक्ष्यसेऽशुभात् ॥९.१॥ 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

 श्रीरङ्गनाथाय नमः। म्। सप्तमाध्यायोक्तं स्पष्टयत्यस्मिन्नध्याये ॥९.१॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

ॐ । सप्तमेऽध्याये **साधिभूताधिदैवं मां साधियज्ञं च ये विदुः** (७-
३०) इत्यादिनोक्तं भगवन्माहात्म्यं अत्राध्याये प्रपंच्यते । न चैवं
तदानंतर्यमेवास्य शक्यम्‌ । अध्यात्मादिपदानां निरूपणेन
परिहारोक्त्यनंतरमेवात्र साधिभूतादिवाक्यार्थभूत- भगवन्माहात्म्य-
वर्णनस्यावसरादिति ध्येयम्‌ । अतिचित्रमहिमानं वक्तुं तत्रादरजननाय
प्रतिज्ञापूर्वं वक्ष्यमाणं प्रशंसति ॥ **इदं त्विति** । `गुह्यतमम्` अतिगोप्यमिदं
`वक्ष्यमाणं ज्ञानम्‌` । कर्मणि ल्युट्‌ । ज्ञातव्यं विशेषेण ज्ञातव्यसहितम्‌ ।
`अनसूयवे` असूयादिदोषहीनाय । एवंरूप एवाधिकारीति
ज्ञापनायैतद्विशेषणोक्तिः । ते तुभ्यं प्रवक्ष्यामि `यज्ज्ञात्वा` अशुभान्मोक्ष्यसे ।
यच्छब्दस्येदंत्वित्यनेनान्वयः ॥ १ ॥

{{% /details %}}



{{% details "पद विचार" %}}


{{% /details %}}
