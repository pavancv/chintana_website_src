---
title: "श्लोक ९.२ - राजविद्यराजगुह्ययोग"
date: 2023-08-05T18:27:59+05:30
draft: false
book:
    toc_page: true
    next_page: shloka3
    prev_page: shloka1
    menu : geeta_menu
---



## श्लोक ९.२ {class=text-center}

<br/>

{{< shloka  "0"  >}}

राजविद्या राजगुह्यं पवित्रमिदमुत्तमम् ।  
प्रत्यक्षावगमं धर्म्यं सुसुखं कर्तुमव्ययम् ॥९.२॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

`राजविद्या` प्रधानविद्या । प्रत्यक्षं ब्रह्म अवगम्यते येन 
`तत्प्रत्यक्षावगमम्` । 
अक्षेष्विन्द्रियेषु प्रति प्रतिस्थित इति `प्रत्यक्षः` । 
तथा च श्रुतिः 
##### यः प्राणे तिष्ठन्प्राणादन्तरो यं प्राणो न वेद यस्य प्राणः शरीरम् । 
##### यः प्राणमन्तरो यमयत्येष त आत्माऽन्तर्याम्यमृतः ।  

##### यो वाचि तिष्ठन् ৷৷ 

##### यश्चक्षुषि तिष्ठन् [बृ.उ.3।7।1618] 
इत्यादिः । 

##### य एषोऽन्तरक्षिणि पुरुषो दृश्यते [छां.उ.1।7।5] 
इति च 
##### अङ्गुष्ठमात्रः पुरुषोऽङ्गुष्ठं च समाश्रितः [म.ना.उ.15।5] 
इति च । 
##### त्वं मनस्त्वं चन्द्रमास्त्वं चक्षुरादित्यः 
इत्यादेश्च मोक्षधर्मे [म.भा.12।338।98100]  ।
##### स प्रत्यक्षः । 
#####  प्रति इति हि सोऽक्षेष्वक्षवान् भवति य एवं विद्वान्प्रत्यक्षं वेद 
इति सामवेदे बाभ्रव्यशाखायाम् । `धर्मो` भगवान् तद्विषयं धर्म्यम् । 
सर्वं जगद्धत्त इति धर्मः । 

##### पृथिवी धर्ममूर्धनि 
इति च प्रयोगान्मोक्षधर्मे । 
##### भारभृत्कथितो योगी 
[म.भा.13।149।106] इति च । 
##### भर्ता सन् भ्रियमाणो बिभर्ति 
[तै.आ.3।14] इति च श्रुतिः । 
##### धर्मो वा इदमग्र आसीन्न पृथिवी न वायुर्भाकाशो  
##### न ब्रह्मा न रुद्रो न देवा न ऋषयः सोऽध्यायत् 
इति च सामवेदशाखायाम् ॥९.२॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

पुनः प्रशंसति ॥ **राजेति** । इदं वक्ष्यमाणं राजविद्या 
राज्ञी चासौ विद्या च `राजविद्या` । विद्यानां प्रधानविद्येत्यर्थः । 
`राजगुह्यं` गुह्यानां गोप्यानां मध्ये प्रधानगोप्यम्‌ । 
पवित्रं पावित्र्यहेतुम्‌ । 
अत एवोत्तमम्‌ । `प्रत्यक्षावगमं` अक्षेषु प्रति प्रति स्थितः 
प्रत्यक्षो भगवान्‌ । 
*कुगतिप्रादय इति प्रादिसमासो नाव्ययीभावः* । 
`अवगम्यते` साक्षात्क्रियते येन तत्‌ `अवगमम्‌` ।
*ग्रहवृद्दनिश्चिगमश्चेति करणे गमेरप्प्रत्ययः* । 
प्रत्यक्षस्य हरेरवगमं `प्रत्यक्षावगमं`
सर्वेंद्रियप्रेरकभगवदपरोक्षज्ञानसाधनम्‌ । 
`धर्म्यं` सर्व(र्वा)धारकत्वाद्धर्मो 
भगवान्‌ । *धृञ् धारण इत्यतः औणादिको मन्प्रत्ययः* । 
धर्मादनपेतं तद्विषयं `धर्म्यम्‌` । 
सर्वधारकभगवद्विषयपरोक्षज्ञानं भगवदपरोक्षज्ञप्तिसाधनम्‌, `अव्ययं`
अक्षयमोक्षफलकं `कर्तुं` संपादयितुं `सुसुखं` अत्यंतसुलभमित्यर्थः ।
प्रवक्ष्यामीति पूर्वेणान्वयः ॥ २ ॥

{{% /details %}}



{{% details "पद विचार" %}}


{{% /details %}}
