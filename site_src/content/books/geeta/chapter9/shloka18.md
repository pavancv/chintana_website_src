---
title: "श्लोक ९.१८ - राजविद्यराजगुह्ययोग"
date: 2023-08-06T16:30:11+05:30
draft: false
book:
    toc_page: true
    next_page: shloka19
    prev_page: shloka17
    menu : geeta_menu
---



## श्लोक ९.१८ {class=text-center}

<br/>

{{< shloka  "0"  >}}

गतिर्भर्ता प्रभुः साक्षी निवासः शरणं सुहृत् ।   
प्रभवः प्रलयः स्थानं निधानं बीजमव्ययम् ॥९.१८॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

गम्यते मुमुक्षुभिरिति गतिः। तथा हि सामवेदे 
वासिष्ठशाखायाम् अथ कस्मादुच्यते गतिरिति 
ब्रह्मैव गतिरिति तद्धि गम्यते पापविमुक्तैः इति। 
साक्षादीक्षत इति साक्षी। तथाहि बाष्कलशाखायाम् स 
साक्षादिदमद्राक्षीद्यदद्राक्षीत्तत्साक्षिणः साक्षित्वम् 
इति। शरणमाश्रयः संसारभीतस्य।परं परायणं इत्याद्युक्तम्। 
नारायणं महाज्ञेयं विश्वात्मानं परायणम् [म.ना.उ.9।3] इति च। 
संहारकाले प्रकृत्या जगदत्र निधीयत इति निधानम्। तथा हि 
ऋग्वेदखिलेषु अपश्यमप्यये मायया विश्वकर्मण्यदो जगन्निहितं 
शुभ्रचक्षुः इति। ॥९.१८॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

मुमुक्षुभिरवगम्यत्वात् `गतिः` । `भर्ता` पोषकः । 
`प्रभुः` स्वामी । साक्षात्सर्वमीक्षत इति `साक्षी` । 
`निवासः` आश्रयः । `शरणं` भीतरक्षकः । मुक्ताश्रय
इति यावत्‌ । सुहृदनिमित्तोपकारी । `प्रभवः`
जगदुत्पत्तिकर्ता । `प्रलय`कर्तृत्वात्प्रलयोऽहम्‌ । 
`स्थानं` सर्वाधारोऽहम्‌ । नितरां धारकत्वाद्वा
प्रलयकाले प्रकृत्यादिजगदत्र निधीयत इति वा `निधानम्‌` । 
प्रकृतिं प्राप्य पश्चात्तया हरौ निधीयत इत्यर्थः । 
तेन `प्रकृतिं` यांति भूतानि इत्युक्त्यविरोधः । 
जगद्‌ व्यञ्जकत्वात् `बीजम्‌`। 
तथात्वेऽप्यविकारित्वप्रदर्शनायोक्तम् `अव्ययमि`ति ॥१८॥

{{% /details %}}



{{% details "पद विचार" %}}


{{% /details %}}
