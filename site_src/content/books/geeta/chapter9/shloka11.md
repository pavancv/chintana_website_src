---
title: "श्लोक ९.११ - राजविद्यराजगुह्ययोग"
date: 2023-08-06T16:29:57+05:30
draft: false
book:
    toc_page: true
    next_page: shloka12
    prev_page: shloka10
    menu : geeta_menu
---



## श्लोक ९.११ {class=text-center}

<br/>

{{< shloka  "0"  >}}

अवजानन्ति मां मूढा मानुषीं तनुमाश्रितम् ।  
परं भावमजानन्तो मम भूतमहेश्वरम्  ॥९.११॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

तर्हि केचित्कथं त्वामवजानन्ति का च तेषां गतिः इत्यत 
आह -- अवजानन्तीत्यादिना। 
मानुषीं तनुं? मूढानां मानुषवत्प्रतीतां तनुं? 
न तु मनुष्यरूपाम्। 
उक्तं च मोक्षधर्मेयत्किञ्चिदिह 
लोकेऽस्मिन्देहबद्धं विशाम्पते। 
सर्वं पञ्चभिराविष्टं भूतैरीश्वरबुद्धिजैः। 
ईश्वरो हि जगत्स्रष्टा प्रभुर्नारायणो विराट्। 
भूतान्तरात्मा वग्दः सगुणो निर्गुणोऽपि च। 
भूतप्रलयमव्यक्तं शुश्रूषु(शुणुष्व) -- र्नृपसत्तम 
[म.भा.12।347।1113] इति। 
अवतारप्रसङ्गे चैतदुक्तम्।  
*अतो नावताराः पृथक् शङ्क्याः।*  
*रूपाण्यनेकान्यसृजत्प्रादुर्भावभवाय सः।*   
*वाराहं नारसिंहं च वामनं मानुषं तथा* 
[म.भा.12।349।37] इति।  
तत्रैव प्रथमसर्गकाल एवावताररूपविभक्त्युक्तेः। 
अतो न तेषां मानुषत्वादिर्विना भ्रान्तिम्। 
भूतं महदीश्वरं चेति भूतमहेश्वरम्। 
तथा हि   
(सामवेदे) बाभ्रव्यशाखायाम् 
**अनाद्यनन्तं परिपूर्णरूपमीशं वराणामपि देववीर्यम्** इति।  
**अस्य महतो भूतस्य निश्श्वसितम्** [बृ.उ.2।4।10] इति च।
**ब्रह्मपुरोहित ब्रह्मकायिक राजिक महाराजिकं** इति च 
मोक्षधर्मे [म.भा.12।338 नाम4043]।  
॥९.११॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

यद्येवं भवान्‌ जगतः सृष्टिस्थितिसंहाराणां कर्ता तर्हिः 
कुतः केचित्त्वामवजानंति । 
अवज्ञानेऽपि तेषामनर्थाभावात्सर्वकर्ता 
अहमिति प्रगुक्तमयुक्तमत आह ॥ **अवजानंतीत्यादिद्वयेन** । 
`मानुषीं तनुमाश्रितं` मानुषदेहमधिष्ठितोऽयमिति 
मूढलोकभ्रांतिविषयं मामिति वा । 
अज्ञानामवज्ञानकारणतया मानुषीं मनुष्यदेहसादृश्येन 
प्रतीयमानां तनुं आश्रितमिति वार्थः । 
एतेनात्र हरेः मानुषदेहोक्तेस्तस्य चाधारेणान्योन्यधर्म- 
संक्रांत्यादेरवश्यंभावात्‌ **भूतभृन्न च भूतस्थ** इति 
प्रागुक्तिरयुक्तेति निरस्तम्‌ । 
तथा तनुतनुमतोरभेदेऽपि आश्रितमित्युक्त्तिः 
चैत्रदेहश्चैत्राधीनो यथा तथा भगवद्देहोऽपि स्वाधीन 
इति स्वाधीनत्वगुणयोगाद्गौणीति 
ममात्मेत्यत्रत्याभेदोक्तिर्न विरुद्धेति ज्ञेयम्‌ । 
एतादृशं `मां मूढाः` तामसा `भूतमहेश्वरं` भूतं 
सदाविद्यमानं महांतमीश्वरं गुणपरिपूर्णं परमुत्तमं 
`मम भावं` याथार्थ्यं `अजानंतः` अवजानंति अवमतया जानंति । 
**ब्रह्मरुद्ररमदीनां साम्यदृष्टिः** 
इत्यादितात्पर्योक्तदिशाऽन्यदप्यवज्ञानं ज्ञेयम्‌ ॥ ११ ॥


{{% /details %}}



{{% details "पद विचार" %}}


{{% /details %}}
