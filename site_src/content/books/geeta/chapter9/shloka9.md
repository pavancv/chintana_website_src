---
title: "श्लोक ९.९ - राजविद्यराजगुह्ययोग"
date: 2023-08-05T18:28:12+05:30
draft: false
book:
    toc_page: true
    next_page: shloka10
    prev_page: shloka8
    menu : geeta_menu
---



## श्लोक ९.९ {class=text-center}

<br/>

{{< shloka  "0"  >}}

न च मां तानि कर्माणि निबध्नन्ति धनञ्जय ।  
उदासीनवदासीनमसक्तं तेषु कर्मसु ॥९.९॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

उदासीनवत्? नतूदासीनः। तदर्थमाह -- असक्तमिति। 
अवाक्यनादरः [छां.उ.3।34।2] इति श्रुतिः। 
द्रव्यं कर्म च कालश्च स्वभावो जीव एव च। 
यदनुग्रहतः सन्ति न सन्ति यदुपेक्षया इति भागवते [2।10।12] 
यस्यासक्त्यैव सर्वकर्मशक्तिः कुतस्तस्य सर्वकर्मबन्धः इति भावः। 
न कर्मणा वर्धते नो कनीयान् [बृ.उ.4।4।23] इति हि श्रुतिः।
यः कर्माणि नियामयति कथं च तं कर्म बध्नाति।

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

ननु नानाविधां सृष्टिं कुर्वतस्तव जीवस्येव कर्मबंधोऽस्ति किं इत्यतो
नेत्याह । **न चेति** । `तानि` सृष्ट्यादीनि `कर्माणि मां न निबध्नंति` । 
कुतः उदासीनवदासीनम्‌ । स्वत एव कर्तृत्वं न मायिकं 
चेत्कथमुदासीनतया वर्तनमित्यत उदासीनतयाऽऽसीनमित्यनुक्त्वा 
उदासीनवदित्युक्तम्‌ ।
वस्तुतोऽनुदासीनोऽप्युदासीन- सदृशतया वर्तमानमित्यर्थः । किं
तत्सादृश्यमित्यत उक्तं `असक्तं तेषु कर्मसु` इति । उदासीनस्य यथा
सक्तिर्नास्ति तथा ममापि तत्र सृष्ट्यादिकर्मणि सक्तिशब्दितस्यादरस्य
आयासस्य वाऽभावान्न `निबध्नंति` इत्यर्थः ॥ ९ ॥

{{% /details %}}



{{% details "पद विचार" %}}


{{% /details %}}
