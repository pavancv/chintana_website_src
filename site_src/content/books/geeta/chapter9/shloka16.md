---
title: "श्लोक ९.१६ - राजविद्यराजगुह्ययोग"
date: 2023-08-06T16:30:06+05:30
draft: false
book:
    toc_page: true
    next_page: shloka17
    prev_page: shloka15
    menu : geeta_menu
---



## श्लोक ९.१६ {class=text-center}

<br/>

{{< shloka  "0"  >}}

अहं क्रतुरहं यज्ञः स्वधाऽहमहमौषधम् ।   
मंत्रोऽहमहमेवाज्यमहमग्निरहं हुतम् ॥९.१६॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

प्रतिज्ञातं विज्ञानमाह -- अहं क्रतुरित्यादिना। 
क्रतवोऽग्निष्टोमादयः। यज्ञो देवतामुद्दिश्य 
द्रव्यपरित्यागः।उद्दिश्य देवान्द्रव्याणां त्यागो यज्ञ 
इतीरितः इत्यभिधानात्। ॥९.१६॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

ज्ञानं विज्ञानसहितं वक्ष्यामीति प्रतिज्ञातज्ञानविषयं 
निरूप्याधुना विज्ञानप्रदर्शनायः तद्विषयमाह 
॥ **अहं क्रतुरित्यादिचतुष्टयेन** । `क्रतवः`  
दीक्षाद्यवभृथांतकर्मकलापाः ज्योतिष्टोमादयः । 
`यज्ञ`स्तु देवतोद्देशेन द्रव्यत्यागरूपं प्रधानं कर्म । 
कुरुपांडववत्सामान्यविशेषभावेन भेदो ज्ञेयः । 
स्वधा पितृणां तिलोदकादिदानम्‌ । 
अहं क्रतुरित्याद्यभेदोक्तिः 
` रसोऽहमप्सु कौतेय` इत्यादाविव क्रत्वादेः 
क्रतुत्वादिनियंतृत्वेन 
क्रत्वंगहविरादिभोक्तृत्वादिना ध्येया ॥ १६ ॥

{{% /details %}}



{{% details "पद विचार" %}}


{{% /details %}}
