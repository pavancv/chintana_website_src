---
title: "श्लोक ९.२९ - राजविद्यराजगुह्ययोग"
date: 2023-08-07T01:09:58+05:30
draft: false
book:
    toc_page: true
    next_page: shloka30
    prev_page: shloka28
    menu : geeta_menu
---



## श्लोक ९.२९  {class=text-center}

<br/>

{{< shloka  "0"  >}}

समोऽहं सर्वभूतेषु न मे द्वेष्योऽस्ति न प्रियः ।   
ये भजन्ति तु मां भक्त्या मयि ते तेषु चाप्यहम् ॥९.२९॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

तर्हि स्नेहादिमत्त्वादल्पभक्तस्यापि कस्यचिद्बहुफलं 
ददासि? विपरीतस्यापि कस्यचिद्विपरीतमित्यत आह -- 
समोऽहमिति। तर्हि न भक्तिप्रयोजनमित्यत आह -- 
ये भजन्तीति। मयि ते तेषु चाप्यहमिति? मम ते वशाः 
तेषामहं वश इति। उक्तं च पैङ्गिखिलेषु -- ये वै भजन्ते 
परमं पुमांसं तेषां वशः स तु मे मद्वशाश्च,इति। तद्वशा 
एव ते सर्वदा? तथापि बुद्धिपूर्वाबुद्धिपूर्वकत्वेन 
भेदः? उद्धवादिवच्छिशुपालादिवच्च। तच्चोक्तं तत्रैव -- 
अबुद्धिपूर्वाद्यो वशस्तस्य ध्यानात्पुनर्वशो भवते 
बुद्धिपूर्वम् इति।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

ननु भत्क्युपहृतमश्नामीत्युक्तदिशा यदि त्वं भक्तिप्रियः 
। तर्हि द्वेषिणामप्रियश्चेति स्यात्‌ । तथा च भक्तेषु 
द्वेषिषु यथाक्रमं स्नेहद्वेषवत्त्वादल्पभक्तस्य 
कस्यचित्सुखरूपं बहुफलं ददासि अल्पद्वेषिणो 
बहुदुःखरूपं ददासि इत्यापद्यते । 
राजादौ तथा दर्शनात्‌ । एवं च
वैषम्यनैर्घृण्ये प्राप्नुतस्तवेत्यत आह 
॥ **समोऽहमिति** । अहं `सर्वेषु भूतेषु`
`समः` न वैषम्यादिमान्‌ । यतो मे तदीयं 
द्वेषमपेक्ष्याधिकं `द्वेष्यो` नास्ति । 
तदीयां भक्तिमपेक्ष्याधिकः प्रियश्च नास्ति । 
किंतु तत्तदीयद्वेषभक्त्यनुसारेण
तत्तत्सदृशफलद एवाहम्‌ । अतः समोऽहम्‌ । न हि
तत्तत्कर्मानुसारेणानुशासिता यमो विषमो भवति । 
तथात्वे **समवर्ती  परेतराट्‌** इति 
प्रसिद्विविरोधात्‌ । तथेति भावेन भक्तिमतां फलमाह 
॥ **य इति** । ये भक्ताः मां भजन्ति सेवन्ते ते मयि 
मदधीनाः मद्वशाः इति ज्ञानवन्तो भवन्ति । 
तेषु चाप्यहं तेषां वशोऽहमित्यर्थः ।   

यद्वा `सम` इति पूर्वार्धे भक्तोऽभक्त इति 
पदद्वयमध्याहार्यम्‌ । `सर्वभूतेषु` मे भक्तः
द्वेष्यो नास्ति । `अभक्तो` मे प्रियो नास्ति । 
अतः समोऽहम्‌ । यदि भक्तेषु
द्वेषमभक्तेषु प्रीतिं कुर्यां तर्ह्येव विषमः स्याम्‌ । 
न चैवम्‌ । किंतु भकत्यनुसारेण फलद इति भावेनाह ॥ 
**य इति** । ये मयि प्रीत्या वर्तन्ते
तेष्वहं प्रीत्या वर्त इत्यर्थः ॥ २९ ॥

{{% /details %}}



{{% details "पद विचार" %}}


{{% /details %}}
