---
title: "श्लोक ९.८ - राजविद्यराजगुह्ययोग"
date: 2023-08-05T18:28:10+05:30
draft: false
book:
    toc_page: true
    next_page: shloka9
    prev_page: shloka7
    menu : geeta_menu
---



## श्लोक ९.८ {class=text-center}

<br/>

{{< shloka  "0"  >}}

प्रकृतिं स्वामवष्टभ्य विसृजामि पुनः पुनः ।    
भूतग्राममिमं कृत्स्नमवशं प्रकृतेर्वशात् ॥९.८॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

प्रकृत्यवष्टम्भस्तु यथा कश्चित्समर्थोऽपि पादेन गन्तुं लीलया 
दण्डमवष्टभ्य गच्छति । 
सर्वभूतगुणैर्युक्तं नैवं त्वं ज्ञातुमर्हसि [म.भा.12।339।46] 
इतिसर्वभूतगुणैर्युक्तं दैवं मां ज्ञातुर्महसि इति च मोक्षधर्मे।विदित्वा 
सप्त सूक्ष्माणि षडङ्गं च महेश्वरम्। 
प्रधानविनियोगस्थः परं ब्रह्माधिगच्छति इति च।
न कुत्रचिच्छक्तिरनन्तरूपा विहन्यते तस्य महेश्वरस्य। तथापि मायामधिरुह्य देवः 
प्रवर्तते सृष्टिविलापनेषु इति ऋग्वेदखिलेषु।मय्यनन्तगुणेऽनन्ते गुणतोऽनन्तविग्रहे 
इति भागवते [6।4।28] अथ कस्मादुच्यते परं ब्रह्मेति [बृहद्बृहत्या] बृंहति 
बृंहयति इति चाथर्वणे [अथर्वशिर उप.4] पराऽस्य शक्तिर्विविधैव 
श्रूयते [श्वे.उ.6।8] इति च। विष्णोर्नु कं वीर्याणि प्रवोचं यः पार्थिवानि 
विममे रजांसि। [ऋक्सं.2।2।24।1] न ते विष्णो जायमानो न जातो देव 
महिम्नः परमं तमाप [ऋक्सं.5।6।24।2] इत्यादेश्च। प्रकृतेर्वशादवशम्।
त्वमेवैतत्सर्जने सर्वकर्मण्यनन्तशक्तोऽपि स्वमाययैव। मायावशं चावशं 
लोकमेतत्तस्मात्स्रक्ष्यस्यत्सि पासीश विष्णो इति गौतमखिलेषु।  ॥९.८॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

सृष्टौ प्रकृतेरनुक्तेः साधनानि विनैव सृष्टिं करोतीति
प्रतीतिनिरासायोक्तं विवृणोति ॥ **प्रकृतिमिति** । 
`स्वां` स्वाधीनां प्रकृतिं त्रिगुणात्मिकाम् `अवष्टभ्य`  उपादानतयाऽऽश्रित्य 
प्रकृतेर्वशात्तदधीनत्वादवशं । स्वानधीनम्‌ ।   
यद्वा मदधीनप्रकृति- वशत्वादेवाकार- वाच्यब्रह्मरूपमदधीनं
`इमं कृत्स्नं भूतग्रामं पुनः पुनः विसृजामि` । प्रकृत्यादिसाधनावष्टंभो
न तेन विना सष्टुमसामर्थ्यात्‌ । किंतु लीलयैव । प्रकृत्यादेः
साधनताशक्तेर्मदायत्तत्वादिति ज्ञापनाय स्वामिति विशेषणोक्तिः ।
तदुक्तं तदनन्यत्वनये ''ॐ युक्तेः शब्दांतराच्च ॐ (२-१-१९)
इति सूत्रे ॥। ८ ॥

{{% /details %}}



{{% details "पद विचार" %}}


{{% /details %}}
