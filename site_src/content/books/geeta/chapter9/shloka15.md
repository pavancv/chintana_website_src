---
title: "श्लोक ९.१५ - राजविद्यराजगुह्ययोग"
date: 2023-08-06T16:30:05+05:30
draft: false
book:
    toc_page: true
    next_page: shloka16
    prev_page: shloka14
    menu : geeta_menu
---



## श्लोक ९.१५ {class=text-center}

<br/>

{{< shloka  "0"  >}}

ज्ञानयज्ञेन चाप्यन्ये यजन्तो मामुपासते ।   
एकत्वेन पृथक्त्वेन बहुधा विश्वतोमुखम् ॥९.१५॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

सर्वत्र एक एव नारायणः स्थितः इत्येकत्वेन? 
पृथक्त्वेन सर्वतो वैलक्षण्येन। बहुधा हि तस्य रूपं,आभाति 
शुक्लमिव लोहितमिवाथो नीलमथोऽर्जुनं इति 
सनत्सुजाते [म.भा.5।44।26] 
दैवमेवापरे [4।25] इत्युक्तप्रकारेण बहवो वा बहुधा। ॥९.१५॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

`अन्येऽपि` च महात्मानो `ज्ञाना`ख्ययज्ञेन `मां यजंतः`
पूजयंतः मामुपासते । श्रवणमननध्यानादि कुर्वंतः 
परेभ्यः उपदिशंतश्च 
नित्यं भगवन्माहात्म्यज्ञाने रता दत्यर्थः । विश्वतोमुखं 
मुख शब्दोऽत्र सर्वावयवोपेतरूपपरः । 
विश्वस्मिन्सर्वत्र  स्थितं मामेकत्वेन `पृथक`त्वेन 
सर्वजगद्वैलक्षण्येन बहुधा च शुक्लनीलपीतादिभेदेन 
बहुधोपासत इति `बहुधा` बहव इत्यर्थः । 
**दैवमेवापरे यज्ञम्‌** (४-२४) इत्यादिना 
चतुर्थोक्तदिशा बहव उपासत दति वाऽर्थः ।  

यद्वा **एकमूर्तिश्चतुर्मूर्तिरथवा पंचमूर्तिक** इति 
तात्पर्योक्तदिशा सर्वरूपात्मक 
नारायण- रूपैकमूर्तित्वेन `पृथक्त्वेन` 
वासुदेवादिचतुमूर्तित्वेन `बहुधा`
नारायणवासुदेवादि पंचमूर्तित्वेन `विश्वतोमुखं` 
द्वादशचतुर्विशत्यादिभेदेन
स्थितं मामुपासत इत्यर्थः ॥ १५ ॥


{{% /details %}}



{{% details "पद विचार" %}}


{{% /details %}}
