---
title: "श्लोक ९.४ \ ९.५ - राजविद्यराजगुह्ययोग"
date: 2023-08-05T18:28:02+05:30
draft: false
book:
    toc_page: true
    next_page: shloka6
    prev_page: shloka3
    menu : geeta_menu
---



## श्लोक ९.४ \ ९.५ {class=text-center}

<br/>

{{< shloka  "0"  >}}

मया ततमिदं सर्वं जगदव्यक्तमूर्तिना ।  
मत्स्थानि सर्वभूतानि न चाहं तेष्ववस्थितः ॥९.४॥  

न च मत्स्थानि भूतानि पश्य मे योगमैश्वरम् ।  
भूतभृन्न च भूतस्थो ममात्मा भूतभावनः ॥९.५॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

प्रत्यक्षावगमशब्देनापरोक्षज्ञानसाधनत्वमुक्तम्। तज्ज्ञानाद्याह -- मयेति। तर्हि किमिति न दृश्यते इत्यत आह -- अव्यक्तमूर्तिनेति। ॥९.४॥

मत्स्थत्वेऽपि यथा पृथिव्यां स्पृष्ट्वा स्थितानि न तथा मयीत्याह -- न चेति।
न दृश्यश्चक्षुषा चासौ न स्पृश्यः स्पर्शनेन च [म.भा.12।339।21] इति 
हि मोक्षधर्मे। संज्ञासंज्ञः [म.भा.12।338।47] इति च। 
ममात्मा देह एव भूतभावनः। महाविभूतेर्माहात्म्यशरीर इति
इति मोक्षधर्मे [म.भा.12।338।17475]।  ॥९.५॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

यस्य धर्म्यपदेन प्रत्यक्षावगमपदोक्त- भगवज्ज्ञानसाधनत्वमुक्तम्‌ । 
यच्च प्रवक्ष्यामीति प्रतिज्ञातम्‌ । यच्च ज्ञात्वेत्यादिना प्रशंसितम्‌ । 
यदकरणे च निंदा कृता । तज्ज्ञानविज्ञानयोर्मध्ये ज्ञानशब्दितं ज्ञातव्यं 
तावदाह ॥ **मयेत्यादिना अहंक्रतुरिति पर्यंतेन(९-१६)** । इदं सर्वं 
चराचरात्मकं जगदव्यक्तमूर्तिना । बहुव्रीहिः । `मया` `ततं` `व्याप्तं` । 
व्याप्तत्वे सर्वत्र कुतो न दृश्य इत्यतोऽव्यक्तेति विशेषणम्‌ । 
ततमित्युक्त्या जगत आधारता स्वस्याधेयता घटादेरिव प्राप्ता 
तां निराह ॥। **मत्स्थानीति** । मदाधारतयैव
`सर्वभूतानि` सजडजीवजातानि । `तेषु चाहं न अवस्थितः` 
तदाधारतया तदुपजीवनेन न वर्त इत्यर्थः ॥ ४ ॥  

त्वयि चेद् ‌`भूतानि` तिष्ठंति भूतले वर्तामहे भूतलशैत्यादिनाऽहं शीतो
भवामीति ज्ञानमिव भगवति वयं वर्तामह इति धीः स्यात्‌ । तथा
वन्ह्याद्यौष्ण्यशैत्याभ्यां भूतलादेरौष्ण्यशैत्यवदन्योन्यधर्मसंक्रांतिश्च स्यादित्यत
आह ॥ **न च मत्स्थानौति** । त्वगिंद्रियेण तं ज्ञात्वाऽन्योन्यधर्मसंक्रांतिं
चासाद्य न तिष्ठंति । भगवतः प्राकृतस्पर्शरहितत्वात्‌ ।  
**अशब्दमस्पर्शमरूपं** (कठ. ३-१५) इत्यादिश्रुतेः । 
**न दृश्यश्चक्षुषा चासौ न स्पृश्यः स्पर्शनेन च** (मोक्षधर्मे) इति स्मृतेः ।  
भूताधारोऽपि कथं तदनाधार इत्यत उक्तं ॥ **पश्येत्यादि** । 
ऐश्वरं ईश्वरसंबंधिनं `मे योगं` सामर्थ्यम्‌ । 
*योगोऽसारवुपायः शक्तिरेव चेति* वचनात्‌, `पश्य` मम तादृर्शी
शक्तिमित्यर्थः । पूर्वत्राव्यक्तमूर्तिनेति मूर्तावुक्तायां साऽस्मदादीनामिव
भिन्नेति भ्रांतिनिरासाय स्वलक्षणं भूताधारत्वादिकं स्वदेहस्याप्याह
॥ **भूतभृदिति** । `भूतभावनः` भूतानामुत्पत्तिकर्ता ममात्मा मम देहः अहमिव
`भूतभृत्‌` भूतस्थश्च न भवति इत्यर्थः । अत्र मम देह इति वक्तव्ये
ममात्मेत्युक्तिः अचेतनस्य देहस्य कथं भगवल्लक्षणं स्यादिति
शंकास्यात्तन्निवृत्तये तस्य चेतनत्वं पृथग्वाच्यं स्यादात्मपदप्रयोगे तु
देहत्वं चेतनत्वं द्वयमप्युक्तं स्यात्‌ । आत्मपदस्य
देहचेतनरूपोभयार्थत्वादिति ॥ ५ ॥


{{% /details %}}



{{% details "पद विचार" %}}


{{% /details %}}
