---
title: "श्लोक ९.३१ - राजविद्यराजगुह्ययोग"
date: 2023-08-07T01:10:04+05:30
draft: false
book:
    toc_page: true
    next_page: shloka32
    prev_page: shloka30
    menu : geeta_menu
---



## श्लोक ९.३१ {class=text-center}

<br/>

{{< shloka  "0"  >}}

क्षिप्रं भवति धर्मात्मा शश्वच्छान्तिं निगच्छति ।  
कौन्तेय प्रतिजानीहि न मे भक्तः प्रणश्यति ॥९.३१॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

कुतः क्षिप्रं भवति धर्मात्मा। देवदेवांशादिष्वेव च 
तद्भवति। उक्तं च सामवेदे शाण्डिल्यशाखायाम्    
नाविरतो दुश्चरितान्नाभक्तो नासमाहितः।  
सम्यग्भक्तो भवेत् कश्चिद्वासुदवेऽमलाशयः।  
देवर्षयस्तदंशाश्च भवन्ति क्वच ज्ञानतः ॥  इति।  
अतोऽन्यः कश्चिद्भवति चेत् दाम्भिकत्वेन 
सोऽनुमेयः। साधारणपापानां सत्सङ्गान्महत्यपि 
कथञ्चिद्भक्तिर्भवति। साधारणभक्तिर्वेतरेषाम्। स 
शठमतिरुपयाति योऽर्थतृष्णां तमधमचेष्टमवैहि नास्य 
भक्तिम् इति श्रीविष्णुपुराणे [3।7।30] सा श्रद्दधानस्य 
विवर्धमाना विरक्तिमन्यत्र करोति पुंसः इति 
च।वेदास्त्वधीता (वेदाः स्वधीताः) मम लोकनाथ तृप्तं तपो 
नानृतमुक्तपूर्वम्। पूजां गुरूणां सततं करोमि परस्य 
गुह्यं न च भिन्नपूर्वम्। गुप्तानि चत्वारि यथागमं (यथं) 
मे शत्रौ च मित्रे च समोऽस्मि नित्यम्। तं चापि (चादि 
-- ) देवं शरणं (सततं) प्रपन्नमेकान्तभावेन भजा(वृणो) 
म्यजस्रम्। एतैरुपायैः (एभिर्विशेषैः) परिशुद्धसत्त्वः 
कस्मान्न पश्येयमनन्तमेन(ईश)म् इति मोक्षधर्मे [म.भा.
12।335।3.4.5]। आचारस्य ज्ञानसाधनत्वोक्तेश्च ज्ञानाभावे 
सम्यग्भक्त्यभावात्। तथा हि गौतमखिलेषु -- विना ज्ञानं 
कुतो भक्तिः कुतो भक्तिं विना च तत् इति।भक्तिः 
परेशानुभवो विरक्तिरन्यत्र चैतत्ित्रकमेककालम् इति च 
भागवते [11।2।42]।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

सम्यग्व्यवसायवत्त्वेऽपि सुदुराचारः कुतः साधुर्मन्तव्यः 
इत्यत आह ॥ **क्षिप्रमिति** । 
सम्यग्व्यवसायवत्त्वात् `क्षिप्रं` धर्मचित्तो भवति । 
`शश्वच्छांतिं` शाश्वतमोक्षं च सम्यगधिगच्छति । 
`हे कौन्तेय` `मे भक्तः` दुराचारोऽपि न
`प्रणश्यति` । नरकाद्यनर्थ न प्राप्नोति । 
एतच्च देवदेवांशऋष्यादिविषयं ज्ञेयम्‌ ॥ ३१ ॥

{{% /details %}}



{{% details "पद विचार" %}}


{{% /details %}}
