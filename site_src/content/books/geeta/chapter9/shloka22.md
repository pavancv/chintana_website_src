---
title: "श्लोक ९.२२ - राजविद्यराजगुह्ययोग"
date: 2023-08-07T01:09:42+05:30
draft: false
book:
    toc_page: true
    next_page: shloka23
    prev_page: shloka21
    menu : geeta_menu
---



## श्लोक ९.२२ {class=text-center}

<br/>

{{< shloka  "0"  >}}

अनन्याश्चिन्तयन्तो मां ये जनाः पर्युपासते ।   
तेषां नित्याभियुक्तानां योगक्षेमं वहाम्यहम् ॥९.२२॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

अनन्याः अन्यदचिन्तयित्वा। तथा हि गौतमखिलेषु   
*सर्वं परित्यज्य मनोगतं यद्विना देवं केवलं शुद्धमाद्यम्।*  
*ये चिन्तयन्तीह तमेव धीरा अनन्यास्ते देवमेवाविशन्ति ॥*  
इति।   
*कामं कालेन महता एकान्तित्वात्समाहितैः।*   
*शक्यो द्रष्टुं स भगवान्प्रभासन्दृश्यमण्डलः ॥*  
इति मोक्षधर्मे [म.भा.12।366।24।55]। नित्यमभितः सर्वतो युक्तानाम्।  ॥९.२२॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}


त्रैविद्यानां फलमुकत्वा भागवतानां फलमाह ॥ 
**अनन्या इति** । न
विद्यतेऽन्यश्चिंत्यत्वेन येषां तेऽनन्याः 
अन्यदचिन्तयन्तो `मां` `चिन्तयंतो` 
`ये` `जनाः` `पर्युपासते` भक्त्युद्रेकेणोपासते `तेषां` 
`नित्याभियुक्तानां` नित्यमभि
सर्वस्मिन्देशे शरीरेन्द्रियमनोभिर्वा `युक्तानां` 
भगवत्सेवोद्युक्तानां  `नित्यं` तत्स्मरणवतामिति वा । 
`योगक्षेमम्‌` । द्वंद्वैकवद्भावः । योगस्य क्षेम
इति वा । अप्राप्तप्राप्तिर्योगो मोक्षरूपः । तस्य 
क्षेमः अनंतत्वं `वहामि` ।
अहमपुनरावृत्तिलक्षणं पुरुषार्थं ददामीत्यर्थः ।  

भगवतः सर्वयज्ञभोक्तृत्वाविशेषेऽपि त्रैविद्यभागवतयोः 
फलभेदो भगवत् भजनरूपोपायभेदकृत इति 
द्योतनायानन्या इत्यादिविशेषणोक्तिः । तथाहि । 
*यो यो यां यां तनुं भक्तः द्धयार्चितुमिच्छति* (७-२१) 
इत्यादौ पूर्व त्रैविद्यानामन्यदेवतायाजित्वमुक्तम्‌ । 
भागवतानां तद्विरोधितयाऽनन्या इत्युक्तम्‌ । 
*न तु मामभिजानंति तत्त्वेने*ति त्रैविद्यानां
अतिशयभक्तिज्ञानाभाव उक्तः । तत्त्वज्ञानाभावे 
भक्त्यभावस्य सिद्धत्वात्‌ । भागवतानां तत्प्रतियोगितया 
भवत्युद्रेकसूचनाय पर्युपासत इति परिशब्दप्रयोगः । 
तथोपासनस्यैव पर्युपासनत्वात्‌ । 
*स्वर्गतिं प्रार्थयन्ते*। *कामकामा* इति त्रैविद्यानां 
कामनमुक्तम्‌ । तत्प्रतियोगितया भागवतानां 
चिन्तयन्तो मां मामेव चिन्तयन्ति न काममिति कामनाभाव 
उक्तः । *मामिष्ट्वे*ति, *मामेव यजन्त* इति 
त्रैविद्यानां अन्ते समर्पणमुक्तम्‌ । तत्प्रतियोगितया 
नित्याभियुक्तानामिति सदा तत्स्मारण 
तदुद्देशयुक्तत्वमुक्तम्‌ । अतो 
द्वयोर्वैष्णवत्वेऽपि भगवद्भोग्यकर्मवत्त्वेऽपि 
फलहेतूपाय- भेदात्फलभेद इति ॥ २२॥

{{% /details %}}



{{% details "पद विचार" %}}


{{% /details %}}
