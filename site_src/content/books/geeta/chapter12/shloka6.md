---
title: "श्लोक १२.६ - भक्तियोग"
date: 2023-10-02T14:35:13+05:30
draft: false
book:
    toc_page: true
    next_page: shloka7
    prev_page: shloka5
    menu : geeta_menu
---



## श्लोक १२.६ {class=text-center}

<br/>

{{< shloka  "0"  >}}

ये तु सर्वाणि कर्माणि मयि संन्यस्य मत्पराः ।  
अनन्येनैव योगेन मां ध्यायन्त उपासते ॥१२.६॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

मदुपासकानां भक्तानां न कश्चित्क्लेश इति दर्शयति -- ये त्वित्यादिना। 
उक्तं च सौकरायणश्रुतौ -- 
##### उपासते ये पुरुषं वासुदेवमव्यक्तादेरीप्सितं किन्नु तेषाम् 
इति।
##### तेषामेकान्तिनः श्रेष्ठास्ते चैवानन्यदेवताः। 
##### अहमेव गतिस्तेषां निराशीः कर्मकारिणाम् 
इति च मोक्षधर्मे [म.भा.12]। ॥१२.६, ७॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

मदुपासने न तथा क्लेश  इत्याह ॥ **ये त्विति** । 
पूर्वस्मात् वैलक्षण्यद्योतकः `तु` शब्दः । ये तु सर्वाणि 
कर्माणि मयि संन्यस्य सर्वस्वतंत्रो हरिरेव मयि स्थित्वा 
स्वपूजात्वेन कर्माणि स्वाधीनकर्त्रा मया 
कारयतीत्यनुसंधाय समर्प्येति वा । मत्पराः अहमेवोत्तम इति 
जानंतः अनन्येनैव योगेन अव्यक्तोपासनां विना कृतेन 
ध्यानेन । केवलमद्विषयध्यानेनापीति यावत्‌ ।
मां ध्यायंत उपासते । अत्र उपासत इत्युक्त्या पर्युपासत
इत्युक्ताव्यक्तोपासनमिव नातिशयितोपासनम्‌। 
अतीवेंद्रियनियमनादिकं मत्प्रसादे 
नापेक्षितमिति न क्लेश इति सूचितं तथा 
*न चिरा*दित्यनेनाव्यक्तापरोक्षे
यावान्‌ प्रयासस्तावता यदि मामुपासते तदूनेन वा तदा 
मदपरोक्षमेव भवतीत्यतोऽपि न क्लेश इति सूचितम्‌ । 
तेषामहं समुद्धर्ता भवामीत्यनेनेंद्रिय- संयमाद्यूनभावेऽपि 
देवीवद्वेवो नोपेक्षते किंतु तानि साधनानि 
भक्तिमतः स्वयमेवाप्रयत्नेन ददातीति चातिसौकर्यं भक्तानां 
भगवदुपासने इति भावः ।    

यद्वा **क्लेशोऽधिकतर** इति  श्लोके 
अव्यक्तोपास्तिमार्गस्य क्लेशतरत्वोक्त्यैव 
सुष्ठ्वाचारादेरूनत्वेऽपि मंत्प्रसादो 
भवत्येवेत्यक्लेशत्वात् मदुपास्तिमार्ग एव श्रेष्ठ इति
तात्पर्यगत्योक्त- प्रायत्वाद्धेत्वंतरेणापि 
भगवदुपास्तिमार्गः श्रेष्ठ इत्याह ॥ **ये त्विति** ।
पूर्वार्धस्व प्रागिवार्थः । अनन्येनैव अन्यशब्दो 
लक्ष्म्याद्यन्यदेवतावाची सन्‌ 
तन्निष्ठस्वातंत्र्यापरिवारत्वविषय(क) परः स न भवतीत्यन्यः 
तेन योगेन ध्यानेन भगवदधीनतया तत्परिवारत्वेन 
लक्ष्मीब्रह्मादिसहितेन ध्यानयोगेनेति
यावत्‌ । **ॐ अंगावबद्धास्तु न शाखासु हि प्रतिवेदम्‌ ॐ** 
(३-३-५७) इत्यादिसूत्रात्‌ मां ध्यायंत उपासते ।। ६ ॥

{{% /details %}}



{{% details "पद विचार" %}}


{{% /details %}}
