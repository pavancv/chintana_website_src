---
title: "श्लोक १२.१२ - भक्तियोग"
date: 2023-10-02T14:35:26+05:30
draft: false
book:
    toc_page: true
    next_page: shloka13
    prev_page: shloka11
    menu : geeta_menu
---



## श्लोक १२.१२ {class=text-center}

<br/>

{{< shloka  "0"  >}}

श्रेयो हि ज्ञानमभ्यासाज्ज्ञानाद्ध्यानं विशिष्यते ।  
ध्यानात्कर्मफलत्यागस्त्यागाच्छान्तिरनन्तरम् ॥१२.१२॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

अज्ञानपूर्वादभ्यासाज्ज्ञानमेव विशिष्यते। ज्ञानमात्रात्सज्ञानं ध्यानम्। तथा च सामवेदे अनभिम्लानशाखायाम् -- 
अधिकं केवलाभ्यासाज्ज्ञानं तत्सहितं ततः। 
ध्यानं ततश्चापरोक्षं ततः शान्तिर्भविष्यति 
इति। ध्यानात्कर्मफलत्यागः इति तु स्तुतिः। 
अन्यथा कथमसमर्थोऽसीत्युच्यतेतयोस्तु कर्मसन्न्यासात्कर्मयोगो विशिष्यते [5।2] 
इति चोक्तम्। 
सर्वाधिकं ध्यानमुदाहरन्ति ध्यानाधिके ज्ञानभक्ती परात्मन्। 
कर्माफलाकाङ्क्षमथो विरागस्त्यागश्च न ज्ञानकलाफलार्हाश्च 
इति च काषायणशाखायाम् ।
वाक्यसाम्येऽप्य- समर्थविषयत्वोक्तेस्तात्पर्याभाव इतरत्र प्रतीयते। 
ध्यानादिप्राप्तिकारणत्वाच्च त्यागस्तुतिर्युक्ता। 
केवलध्यानात्फलत्यागयुक्तं ध्यानमधिकम्।
ध्यानयुक्तत्याग एव चात्रोक्तः। अन्यथा कथंत्यागाच्छान्तिरनन्तरं 
इत्युच्यते कथं च ध्यानादाधिक्यम् तथा च गौपवनशाखायाम् -- 
ध्यानात्तु केवलात्त्यागयुक्तं तदधिकं भवेत् इति। 
न हि त्यागमात्रानन्तरमेव मुक्तिर्भवति भवति च ध्यानयुक्तात्। 
केवलत्यागस्तुतिरेवमपि भवति। यथाऽनेन युक्तो जेता? नान्यथेत्युक्तेः ॥१२.१२॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

मयीत्यादिनोक्तध्यानालाभे ज्ञानं तदलाभेऽभ्यासयोग इत्येतत्समर्थयते
॥। श्रेयो हीति । अज्ञानपूर्वकादभ्यासाज्ज्ञनं श्रेयः । ज्ञानमात्राञ्ज्ञानपूर्वकध्यानं
श्रेयः । तस्माद्धघानाज्ज्ञानपूर्वकसकामध -यानादित्यर्थः । कर्मफलत्यागः श्रेयान्‌।
एतादृशसकामध्यानात्कर्मफलत्यागोपलदि क्षततादृशनिष्कामध्यानं श्रेय इति
(ध्येयम्‌) योज्यम्‌। फलत्यागात्कर्मफलत्यागोपलक्षितनिष्कामध्यानादित्यर्थः।
अपरोक्षज्ञानं श्रेय इति योज्यम्‌ । अनन्तरं शान्तिर्मोक्ष इत्यर्थः ।। १२॥

{{% /details %}}



{{% details "पद विचार" %}}


{{% /details %}}
