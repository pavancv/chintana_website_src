---
title: "श्लोक १५.३ - पुरुषोत्तमयोग"
date: 2023-11-26T19:43:09+05:30
draft: false
book:
    toc_page: true
    next_page: shloka4
    prev_page: shloka2
    menu : geeta_menu
---



## श्लोक १५.३ {class=text-center}

<br/>

{{< shloka  "0"  >}}
न रूपमस्येह तथोपलभ्यते  
नान्तो न चादिर्न च संप्रतिष्ठा ।  
अश्वत्थमेनं सुविरूढमूल  
मसङ्गशस्त्रेण दृढेन छित्त्वा ॥१५.३॥
{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

यथास्थितस्तथा नोपलभ्यते। 
अन्तादिर्विष्णुः। त्वमादिरन्तो जगतोऽस्य मध्यम् इति 
भागवते।अनाद्यन्तं परं ब्रह्म न देवा नर्षयो विदुः इति च 
मोक्षधर्मे। असङ्गशस्त्रेण सङ्गराहित्यसहितेन ज्ञानेन। 
ज्ञानासिनोपासनया शितेन [11।28।17] इति भागवते। 
छेदश्च विमर्श एव। ततश्च तस्यैवाबन्धकं भवति। 
तथा हि मूलस्थं ब्रह्म प्रतीयते। 
तच्चोक्तं तच्छ्रुतावेव --   
**विमर्शो ह्यस्य छेदः स तन्न बध्नाति बध्नाति चान्यान्** [ ] इति। ॥१५.३॥

{{% /details %}}


{{% details "श्रीराघवेन्द्रतीर्थविरचित गीताविवृतिः" %}}

अस्य जगदृक्षस्य `रूपं` यथा स्थितं तथेह लोके 
न `उपलभ्यते` विकारित्वादिति भावः । जगतो 
जन्मसंहारकर्तृत्वहेतुना `आद्यंत`पदोक्तो विष्णुः 
संप्रविष्टः जगद्वृक्षमनुप्रविष्टोऽपि न `उपलभ्यते` 
*नांतोन चादिः न च संप्रविष्ट उपलभ्यत* 
इति वाक्यत्रयेणानुपलंभोक्तिरदार्था । 
अस्त्वेवं जगद्वृक्षस्वरूपं ततः  किमित्यत
आह ॥ **अश्वत्यमिति** । `सुविरूढमूलं` 
प्रबलविष्ण्वादिबहुमूलकं एनं प्रागुक्तं 
`अश्वत्थ`नामकं जगद्वृक्षम् `असंगशस्त्रेण` 
संगराहित्यसहितेन ज्ञानासिना `छित्वा`
मूलभूतो विष्णुः प्रकत्यादिजगतो विलक्षणः 
जगच्चावांतरभेदयुक्तं परतन्त्रं 
प्रवाहतोऽव्ययमित्यादिख्पेण विविच्य ज्ञात्वेत्यर्थः । 
उक्तज्ञानरूपछेदनं तस्य कार्यमिति भावः ॥१५.३॥

{{% /details %}}



{{% details "पद विचार" %}}

- ज्ञानासिना : ज्ञानरूपेण खड्गेन

{{% /details %}}
