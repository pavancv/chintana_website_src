---
title: "श्लोक १५.४ - पुरुषोत्तमयोग"
date: 2023-11-26T19:43:11+05:30
draft: false
book:
    toc_page: true
    next_page: shloka5
    prev_page: shloka3
    menu : geeta_menu
---

## श्लोक १५.४ {class=text-center}

<br/>

{{< shloka  "0"  >}}
ततः परं तत्परिमार्गितव्यम्  
यस्मिन्गता न निवर्तन्ति भूयः ।  
तमेव चाद्यं पुरुषं प्रपद्ये  
यतः प्रवृत्तिः प्रसृता पुराणी ॥१५.४॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तदर्थं च `तमेव प्रपद्ये` प्रपद्येत। 
तच्चोक्तं तत्रैव तं वै प्रपद्येत यं वै प्रपद्य न 
शोचति न हृष्यति न जायते न म्रियते तद्ब्रह्म 
मूलं तच्छित्सुः इति । 
##### नारायणेन दृष्टश्च प्रतिबुद्धो भवेत्पुमान् 
इति च मोक्षधर्मे। छेदनोपायो 
ह्यत्राकाङ्क्षितः न च भगवतोऽन्यः शरण्योऽस्ति। ॥१५.४॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

`ततः परं` परापरतत्त्वविषयविमर्शादनंतरं 
तत्‌ उर्ध्वादिपदेन प्रकृतं ब्रह्मा 
`परिमार्गितव्यम्` अन्वेषणीयं श्रवणादिना 
विषयीकर्तव्यम्‌ । जगद्वैलक्षण्यज्ञाने सत्येव 
तत्स्वरूपमन्वेष्टुं शक्यत 
इति भावः । `यस्मिन्‌ गताः भूयः पुनः`  
`न निवर्तंते` न गर्भयातनां प्राप्नुवंति। 
तदिति पूर्वेणान्वयः ।  
जगद्वृक्षच्छेदनोपायमाह ॥ **तमेव चेति** । 
येयं `पुराणी` चिरंतनी संसारप्रवृत्तिः `यतः प्रसृता` 
विस्तृता `तमेव चाद्यं` प्राथमिकं `पुरुषं` विष्णु 
`प्रपद्ये` प्रपद्येत व्यत्ययात्‌।  
##### तमेवाद्यं प्रपद्येत यदंशाभासको न । 
जीवराशिरिति* (नारायणशुतिः) वचनात्‌ । जगद्वृक्षच्छेदनार्थमिति
योज्यम्‌ ॥१५.४॥

{{% /details %}}



{{% details "पद विचार" %}}


{{% /details %}}
