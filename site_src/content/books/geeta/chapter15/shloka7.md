---
title: "श्लोक १५.७ - पुरुषोत्तमयोग"
date: 2023-11-26T19:43:18+05:30
draft: false
book:
    toc_page: true
    next_page: shloka8
    prev_page: shloka6
    menu : geeta_menu
---



## श्लोक १५.७ {class=text-center}

<br/>

{{< shloka  "0"  >}}
ममैवांशो जीवलोके जीवभूतः सनातनः ।   
मनःषष्ठानीन्द्रियाणि प्रकृतिस्थानि कर्षति ॥१५.७॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

*आचार्येण टिप्पणी नकृतः ।*

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

जगद्‌वृक्षच्छेदार्थं ब्रह्मादिप्रतिपत्त्यैवालं किं 
भगवत्प्रतिपत्त्येत्यत आह॥। **ममैवेति**। `जीवलोके` 
ब्रह्मादिजीवशरीरे `सनातनः` अनादिनित्यः `जीवभूतः`
जीवरूपो `ममैव` भिन्नांशः । न तु 
मत्स्यादिवत्स्वरूपांशः । 
भिन्नोऽपि सूर्यस्य खद्योत इव किंचित्सादृश्यमात्रेणांश 
इत्युच्यते । अतो ब्रह्मादीनां
मदंशाभासत्वेन तेषां ब्रह्मादीनां अशक्तत्वात्तेषां 
प्रतिपत्तिं विना भगवत्प्रतिपत्तिरेव 
कार्येति भावः । जीवानामंशाभासत्वे क्कचिदपि कार्ये 
शक्तिर्न स्यादित्यतोऽस्तीत्याह 
॥ **मन इति** । `प्रकृतिस्थानि` प्रकृतिकार्यशरीरस्थानि 
`मनष्षष्ठानि` श्रोत्रादिपंचेंद्रियाणि ममांशो जीवभूतः 
विषयान्प्रति `कर्षति` प्रवर्तयति 
स्थितिदशायाम्‌। देहावाप्तिवेलायां तु मूलकारणात्‌ । 
उत्क्रांतौ तु शरीरात्कर्षति ॥१५.७॥

{{% /details %}}



{{% details "पद विचार" %}}

- अलं : Enough, adequate, 
- क्कचित् :

{{% /details %}}
