---
title: "श्लोक १५.८ - पुरुषोत्तमयोग"
date: 2023-11-26T19:43:20+05:30
draft: false
book:
    toc_page: true
    next_page: shloka9
    prev_page: shloka7
    menu : geeta_menu
---



## श्लोक १५.८ {class=text-center}

<br/>

{{< shloka  "0"  >}}
शरीरं यदवाप्नोति यच्चाप्युत्क्रामतीश्वरः ।   
गृहीत्वैतानि संयाति वायुर्गन्धानिवाशयात् ॥१५.८॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

कर्षति इत्युक्ते जीवस्य स्वातन्त्र्यं प्रतीतं 
तन्निवारयति शरीरमित्यादिना -- यद्यदा शरीरमवाप्नोति 
उत्क्रामति च जीवस्तदेश्वर एवैतानि गृहीत्वा संयाति।
यत्र यत्रैव संयुक्तो धाता गर्भं पुनः पुनः।
तत्र तत्रैव वसति न यत्र स्वयमिच्छति इति हि 
मोक्षधर्मे।भावाभावावपि जानन्गरीयो जानामि श्रेयो 
न तु तत्करोमि। आशासु हर्म्यासु हृदासु कुर्वन्यथा 
नियुक्तोऽस्मि तथा वहामि इति च।हत्वा जित्वाऽपि 
मघवन्यः कश्चित्पुरुषायते। अकर्तात्वेव भवति कर्ता 
चैव करोति तत् इति च। 
तद्यथाहाऽनः सुसमाहितमुत्सर्जद्यायादेवमेवायं शारीर 
आत्मा प्राज्ञेनात्मनाऽन्वारूढमुत्सर्जद्याति [बृ.उ.4।3।35] इति च श्रुतिः। 
वाङ्मनसि सम्पद्यते? मनः प्राणे? प्राणस्तेजसि? तेजः परस्यां देवतायाम् [छां.उ.6।8।6] इति च। 
गन्धानिव सूक्ष्माणि। भोगोऽस्यापि साधितः 
पुरस्तात्।  ॥१५.८॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

किं स्वसामर्थ्येन नेत्याह ॥ **शरीरमिति** । 
`ईश्वरः शरीरं` जीवशरीरं `यदाऽऽप्नोति` तदैव 
जीवस्तत्प्रेरितः सन्कर्षतीत्यर्थः । स्वातंत्र्येण तु 
ईश्वर एव सर्वाणींद्रियाणि प्रयुङ्क्त । तदाह सत्रे ।  
**ॐ ज्योतिराद्यधिष्ठानं तु  तदामननात्‌ ॐ**(२.४.१५)  
इत्यादि । तथा यच्च यदा`ऽप्युत्क्रामतीश्वरः` 
जीवमादायेति योज्यम् । तदैतानि इन्द्रियाणि 
सूक्ष्मेंद्रियांशान्‌ आशयात्पुष्पादिस्थानात्‌
`गन्धानिव` गन्धवतः पुष्पाद्यवमवानिव भागशो 
`गृहीत्वा संयाति` लोकांतरमित्यर्थः । न च 
**अग्निं वागप्येति** (बृ.५-२-१३) 
इत्यादिविरोधः । तस्य भागविषयत्वात् । 
**ॐ अग्न्यादिगतिश्रुतेरिति चेन्न भाक्तात्वात्** 
इति (३-१-४) सूतात्‌। अत एव गन्धानिवेति दृष्टांतोक्तिः ।
अन्यथा वायुनाऽनेकेष्वाकृष्यमाणेषु गन्धान्‌ गन्धवतः 
पुष्पाद्यवयवानित्युक्तिर्न स्यात्‌ । 
सर्वेंद्रियप्रेरणस्यापीशाधीत्तवान्न तेषां 
प्रतिपत्तिर्जगद्वृक्षच्छेदनशक्तेति 
भावः ।   

यद्वा यद् `यदा` जीवः `शरीरम्` आप्नोति `तदेश्वरः` 
`एतानि गृहीत्वा शरीरं संयाति` जीवः 
यदोत्क्रामति च तदेश्वरः 
`एतानि गृहीत्वा` लोकांतरं `संयाती`ति योजना ॥१५.८॥

{{% /details %}}



{{% details "पद विचार" %}}

- उत्क्रामति  : go out, pass away
- संयाति : go or proceed together

{{% /details %}}
