---
title: "श्लोक १५.१७ - पुरुषोत्तमयोग"
date: 2023-11-26T19:44:48+05:30
draft: false
book:
    toc_page: true
    next_page: shloka18
    prev_page: shloka16
    menu : geeta_menu
---



## श्लोक १५.१७ {class=text-center}

<br/>

{{< shloka  "0"  >}}

उत्तमः पुरुषस्त्वन्यः परमात्मेत्युदाहृतः ।  
यो लोकत्रयमाविश्य बिभर्त्यव्यय ईश्वरः ॥१५.१७॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

*Refer to shloka15.16*

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

यदर्थं पुरुषद्वयनिरूपणं कृतं तदाह ॥ **उत्तम इति** । 
क्षराक्षराभ्यामिति विपरिणाम्यानुषज्यते । 
`उत्तमः पुरुषस्तु` ताभ्याम् `अन्यः` । 
न त्वनयोरेकः पुरुषोत्तम इत्यर्थः । 
उक्तार्य श्रुत्यादिसंमतिमाह ॥ **परमेति** । 
आत्माऽत्र चेतनः । क्षराक्षरौ
चेतनमात्रम्‌ । उत्तमपुरुषस्तु परमचेतन इति । 
**चेतनश्चेतनानां** (श्वे ६-१३) 
**ब्रह्माणि जीवाः सर्वेऽपि** इत्यादिश्रुतिषूदाहृत 
इत्यर्थः । अतस्ताभ्यामन्यः पुरुषोत्तम इति भावः । 
उक्तार्थे युक्तिमप्याह ॥ **य इति** । यः भूर्भुवः 
स्वरिति `लोकत्रयमाविश्य` बिभर्ति धत्ते। 
यो यस्य धारणपोषणकर्ता स तस्मादुत्तमोऽन्यश्च 
दृष्ट इति भावः । किं लोकनाशे प्रविष्टस्यापि 
नाशोऽस्तीत्यत उक्तं ॥ **अव्यय इति** । 
तत्कथमित्यतोऽचिंत्यशक्तित्वादित्याह ॥ **ईश्वर इति** । 
एतेन क्षराक्षराभ्यामुत्तमोऽन्यः किंनामक
इत्यपि शंका परास्ता ॥१५.१७॥

{{% /details %}}



{{% details "पद विचार" %}}


{{% /details %}}
