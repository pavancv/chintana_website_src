---
title: "श्लोक १५.२ - पुरुषोत्तमयोग"
date: 2023-11-26T19:43:08+05:30
draft: false
book:
    toc_page: true
    next_page: shloka3
    prev_page: shloka1
    menu : geeta_menu
---



## श्लोक १५.२ {class=text-center}

<br/>

{{< shloka  "0"  >}}

अधश्चोर्ध्वं प्रसृतास्तस्य शाखा  
गुणप्रवृद्धा विषयप्रवालाः ।  
अधश्च मूलान्यनुसन्ततानि  
कर्मानुबन्धीनि मनुष्यलोके ॥१५.२॥

{{< /shloka >}}

---

{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

अव्यक्तेऽपि सूक्ष्मरूपेण सन्ति शरीरादौ च 
भूतानीत्यधश्चोर्ध्वं च प्रसृताः गुणैः सत्त्वादिभिः 
प्रतीतिमात्रसुखत्वात्प्रवाला विषयाः। मूलानि 
भगवद्रूपादीनि। भगवानपि कर्मानुबन्धेन हि फलं ददाति। 
तथा च भाल्लवेयशाखायाम् --  
##### ब्रह्म वाऽस्य पृथङ्मूलं प्रकृतिः समूलं सत्त्वा दयोऽर्वाचीनमूलम्।  
##### भूतानि शाखा छन्दांसि पर्णानि देवा नृतिर्यञ्चश्च पत्रेभ्यो हि फलं जायते। 
##### मात्राः शिफाः। 
##### मुक्तिः फलं अमुक्तिः फलम्।  
##### मोक्षो रसोऽमोक्षो रसः।   
##### अव्यक्ते च शाखाः व्यक्ते च शाखाः।   
##### अव्यक्ते च मूलं व्यक्ते च मूलम्।`   
##### एषोऽश्वत्थो गुणालोलपत्रो न स्थीयते न स्थीयते।   
##### न ह्येष कदाचनान्यथा जायते नान्यथा जायते ॥ 
इति। ॥१५.२॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

तस्य जगदाख्यवृक्षस्य शाखाः शाखास्थानीयाः महदाद्याः 
अष्टौ पदार्थाः चिदचिद्रूपाः, `अधः` 
स्वापेक्षयाऽप्रकृष्टकार्यभूतशरीरादौ 
स्वापेक्षयोत्कृष्ट- `ऊर्ध्व`शब्दोक्ते 
कारणभूताव्यक्ते च सूक्ष्मरूपेण `प्रसृताः` व्याप्ताः ।
किंरूपाः शाखा इत्यत उक्तं `गुणप्रवृद्धा` इत्यादि । 
गुणैः सत्त्वादिभिः `प्रवृद्धाः`
गुणानामर्वाचीनमूलत्वात्तादृशमूलैरेव प्रवृद्वे 
वुक्षे शाखानां प्रवृद्धिर्दृष्टेति 
भावः । `विषयप्रवालाः` । 
तात्कालिकसुखहेतुत्वसाम्यात्‌ शब्दाद्याः विषया एव 
`प्रवालाः` पल्लवा यासां ताः विषयप्रवालाः । 
मूलानि ऊर्ध्वपदेन प्रकृतानि विष्णो
रूपाणि जडाजडप्रकृती सत्त्वरजस्तमांसि च अधः 
जगदाख्यवृक्षस्य अधोभागेषु
च शाखास्वपीति यावत्‌ । `अनुसंततानि` व्याप्तानि । 
कीदृशानि मूलानीत्यत उक्तं 
`कर्मानुबन्धीनि` इति । `मनुष्यलोके` कर्माणि अपेक्ष्य 
फलदातृत्वात्कर्मानुबन्धीनि इति।  

तथा चोक्तम्‌।    
##### ब्रह्मास्य पृथड्मूलं, प्रकृतिः समूलं, सत्त्वादयोऽर्वाचीनमूलं, भूतानि शाखाः, छंदांसि पत्राणि, देवनृतिर्यंचश्च शाखाः, पत्रेभ्यो हि फलं जायते । 
##### मात्राः शिफाः मुक्तिः फलममुक्तिः फलम्‌ । मोक्षो रसोऽमोक्षो रस 
(भाल्लवेयशाखायां) इत्यादिश्रुतेः ॥१५.२॥

{{% /details %}}



{{% details "पद विचार" %}}

- पृथक् : separately
- अर्वाचीन : recent time, new  
- शिफा : Firbrous root
- प्रवालाः, पल्लवा : shoot, sprout 
- अष्टौ पदार्थाः : पंचभूतसहिताः महदहंकारबुद्धयः अष्ठौ पदार्थाः

{{% /details %}}
