---
title: "श्लोक १५.१ - पुरुषोत्तमयोग"
date: 2023-11-26T19:42:55+05:30
draft: false
book:
    toc_page: true
    next_page: shloka2
    prev_page: ../chapter15
    menu : geeta_menu
---



## श्लोक १५.१ {class=text-center}

<br/>

{{< shloka  "0"  >}}
**श्री भगवानुवाच**  
ऊर्ध्वमूलमधःशाखमश्वत्थं प्राहुरव्ययम् ।  
छन्दांसि यस्य पर्णानि यस्तं वेद स वेदवित् ॥१५.१॥
{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

**संसारच्छेत्रे नमः** ।   
संसारस्वरूपतदत्ययोपायविज्ञानान्यस्मिन्नध्याये दर्शयति। 
ऊर्ध्वो विष्णुः **ऊर्ध्वपवित्रो वाजिनीवस्वमृतमस्मि**। 
**द्रविणँ  सवर्चसम्** [तै.उ.1।10] इति हि श्रुतिः। 
ऊर्ध्व उत्तमः सर्वतः? अधो निकृष्टं शाखा भूतानि। 
श्वोऽप्येकप्रकारेण न तिष्ठतीत्यश्वत्थः। 
तथापि न प्रवाहव्ययः। 
पूर्वब्रह्मकाले यथास्थितिः? तथा सर्वत्रापीत्यव्ययता। 
फलकारणत्वाच्छन्दसां पर्णत्वम्? 
न हि कदाचिदप्यजाते पर्णे फलोत्पत्तिः। ॥१५.१॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

॥ ॐ ॥ त्रयोदशाध्याये संसारहेतुभूतं 
प्रकृतिमहदहंकारादितत्त्व- जातरूपं क्षेत्रशब्दितं 
जगतस्वरूपं उक्तम्‌ । **य एनं वेत्ति पुरुषं** (१३-२६) 
इत्यादिना भगवदादिज्ञानरूपः तदत्ययोपायश्चोक्तः । 
तद् द्वयमत्र दर्शयति । ननु पूर्वाध्यय एव तद् द्वयं 
दर्शितमिति चेन्न । तत्र संसारहेत्वेकदेशगुणानामेव 
प्रवृत्तिर्दर्शिता । अत्र पुनः समग्रं 
संसारहेतुप्रकृत्यादिजगत्स्वरूपं प्रदर्श्य 
तदत्येच्छामुत्पाद्य तत्साधनजिज्ञासुं प्रति 
प्रागुक्ततदत्यय 
(साधनं प्रपञ्चयति) साधनप्रपंचनात्‌ । अत एव 
पूर्वानंतर्यमस्य । तदत्ययसाधनप्रपंचनं प्रसंगादेव 
भगदन्महिमानं च दर्शयतीति ज्ञेयम्‌ । 
जगत्स्वरूपं तावदाह 
॥ **ऊर्ध्वेत्यादिसार्धश्लोकद्वयेन** ।   
`ऊर्ध्व`शब्द उन्नतवाची 
सन्‌ विष्णुचिदचित् प्रकृतिपरोऽत्र ज्ञेयः । विष्णोः 
सर्वोत्तमत्वात्‌ परतन्त्रेषु चित्प्रकृतेः 
सर्वोत्तमत्वाद चित्प्रकृतेरचेतनेषूतमत्वात्‌। 
ऊर्ध्वाः विष्णुचिदचित्प्रकृतयो वृक्षस्य 
मूलानीव मूलानि यस्य 
सविकारा- व्यक्तादिप्रागुक्त- पंचविंशतितत्त्वात्मकस्य 
जगदाख्यवृक्षस्य तम् `ऊर्ध्वमूलम्‌` ।  
*श्व एकरूपेण न तिष्ठतीति व्युत्पत्त्या* 
*अश्ववच्चंचलत्वेन तिष्ठतीति वाऽश्वत्यनामकम्‌* ।  
*सुपि स्थ इति कः, आतो लोप इटिचेत्याकारलोपः* । 
*तस्य तकारः* ।   
जगदाख्यं चिदचिदात्मकं वृक्षम् ।
तत्रायं विवेकः । प्रसिद्धः वृक्षस्य धरादेवीवत्‌ 
विष्णुर्जगद् वृक्षस्य पृथङ्मूलम्‌ । अचित्प्रकृतिः 
सत्त्वादित्रिगुणात्मिका वृक्षस्य  मृद्वत्परिणामितया 
`मूलम्`‌। त्रिमूलो हि जगद्‌वृक्षो जडप्रकृतिरपि 
त्रिगुणात्मकत्वान्मूलत्रयात्रयात्मना त्रिभिर्गुणैः 
परिणमते । चित्प्रकृतिरतु 
तदधिष्ठातृत्वान् मूलभागवज्ज्ञातव्येति । 
`अधः` शब्दो नीचवाची 
विष्ण्वादिप्रगुक्तत्रितयापेक्षयाऽधः नीचाः 
पंचभूतसहिताः महदहंकारबुद्धयोऽष्ठौ 
पदार्थाः साभिमानिनः शाखा इव शाखाः यस्य तथा तम्‌ । 
`अव्ययं` सर्वथाऽनुच्छिद्यमानम्‌ ।  पूर्वकल्पे यथा 
स्थितं तत्रैव कल्पांतरेऽपि स्थितं 
(स्थितं तथेव) प्रवाहतोऽनादिनित्यमिति यावत्‌ । 
`प्राहुः` प्राज्ञा इत्यर्थः । लोके
पर्णोत्पत्तावेव फलोदयदर्शनात, छंदसा 
काममोक्षरूपफलहेतुत्वात्‌, यस्स
जगदाख्यवृक्षस्य `छंदांसि` वेदवाक्यजातानि 
अभिमानिसहितानि पर्णानीव `पर्णानि`
आहुः । एतेन जगद्‌वृक्षः काममोक्षरूपद्विफल इत्युक्तं 
भवति । `यस्तं` जगद्‌वृक्षं `वेद` 
`स वेदवित्‌` वेदार्थज्ञ इत्यर्थः ॥१५.१॥


{{% /details %}}



{{% details "पद विचार" %}}

- अनुच्छिद्  : 	cut along or length wise

{{% /details %}}
