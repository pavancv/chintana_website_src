---
title: "श्लोक ८.११ - अक्षरब्रह्मयोग"
date: 2023-06-03T18:56:07+05:30
draft: false
book:
    toc_page: true
    next_page: Shloka12
    prev_page: Shloka10
    menu : geeta_menu
---



## श्लोक ८.११ {class=text-center}

<br/>

{{< shloka  "0"  >}}

यदक्षरं वेदविदो वदन्ति  
विशन्ति यद्यतयो वीतरागाः ।    
यदिच्छन्तो ब्रह्मचर्यं चरन्ति  
तत्ते पदं संग्रहेण प्रवक्ष्ये ॥८.११॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

तदेव ध्येयं प्रपञ्चयति **यदक्षरमित्यादिना ** । 
प्राप्यते मुमुक्षुभिरिति पदम्। 
पद गतौ [4।63] इति धातोः। 
तद्विष्णोः परमं पदम् [ऋक्सं.1।2।6।5कठो.3।9] 
इति श्रुतेश्च। 
गीयसे पदमित्येव मुनिभिः पद्यसे यतः इति 
वचनान्नारदीये। ॥८.११॥

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

वायुजयादिमतां मरणकाले कर्तव्यमेव सध्येयं स्पष्टयति
॥**यदक्षरमिति** ।  
यद्वा केन प्रकारेण स्मर्तव्योऽसीति प्रश्रस्योत्तरं
सध्येयमुच्यते ॥ यदक्षरमित्यादित्रिभिः । 
यत्पदं `अक्षरं` सर्वथा नाशरहितं
वेदविदो वदंति । यच्च `पदं` `वीतरागाः` 
अपगतकामादिदोषाः यतयः
यत्नशीलाः विशंति प्रविशंति । 
यच्च पदमिच्छंतः(ति) `ब्रह्मचर्यं` मन
आदीनां ब्रह्माणि चरणं ब्रह्मचर्यं `चरंति` अनुतिष्ठति 
तत्पदं पद्यते मुमुक्षुभिः प्राप्यत इति पदम ।  
*पद्लृ गतावित्यतः कर्मण्यकारप्रत्ययः* । 
स्वरुपं `संग्रहेण` 
संक्षेपेण प्रवक्ष्ये । तत्पदस्मरणप्रवारं 
प्रवक्ष्यामीत्यर्थः ॥८.११॥

{{% /details %}}



{{% details "पद विचार" %}}


{{% /details %}}
