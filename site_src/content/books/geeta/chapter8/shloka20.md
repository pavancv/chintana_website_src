---
title: "श्लोक ८.२०\ २१ - अक्षरब्रह्मयोग"
date: 2023-06-03T18:56:43+05:30
draft: false
book:
    toc_page: true
    next_page: Shloka22
    prev_page: Shloka18
    menu : geeta_menu
---



## श्लोक ८.२०\२१ {class=text-center}

<br/>

{{< shloka  "0"  >}}

परस्तस्मात्तु भावोऽन्योऽव्यक्तोऽव्यक्तात्सनातनः ।  
यः स सर्वेषु भूतेषु नश्यत्सु न विनश्यति ॥८.२०॥  

अव्यक्तोऽक्षर इत्युक्तस्तमाहुः परमां गतिम् ।  
यं प्राप्य न निवर्तन्ते तद्धाम परमं मम ॥८.२१॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

॥८.२० - ८.२१ ॥ अव्यक्तो भगवान्यं प्राप्य न 
निवर्तन्ते इतिमामुपेत्य [8।15] इत्यस्य 
परामर्शात्। अव्यक्तं परमं विष्णुं इति प्रयोगाच्च 
गारुडे। धाम स्वरूपं तेजस्स्वरूपंतेजस्स्वरूपं च गृहं 
प्राज्ञैर्धामेति गीयते इत्यभिधानात्। 

{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

भगवतोऽहोरात्रोक्त्या तस्यापि 
जगत इवान्यस्मादुत्पत्तिलयौ स्त
इत्यतो नेत्याह ॥ **पर इत्यादिद्वाभ्याम्‌** ।   

अव्यक्तस्तु भगवांस्तु
तस्मात्प्रभवप्रलयोपेतात्‌ व्यक्ताद्भूतग्रामादन्यो 
विलक्षणो भावः स्वतंत्रः परः 
उत्तमः सनातनोऽनादिश्च यो भगवान्सर्वेषु 
(भूतेषु) नश्यत्सु न विनश्यति ॥८.२०॥

सर्वात्मना नाशाभावादेवाव्यक्तो भगवानक्षर 
इत्युक्तः **'तस्मादक्षरं तस्मादक्षरं'** 
इति श्रुत्यादौ तां परमां गतिमाहुः । 
तामिति विधेयापेक्षया स्रीलिंगता । 
कुतोऽव्यक्तो भगवान्परमप्राप्य इत्यत आह ॥ 
**यं प्राप्येति** ॥ 
तन्मम धाम स्वरूपमित्यर्थः ॥८.२१॥

{{% /details %}}



{{% details "पद विचार" %}}


{{% /details %}}
