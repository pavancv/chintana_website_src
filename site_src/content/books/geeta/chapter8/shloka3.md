---
title: "श्लोक ८.३- अक्षरब्रह्मयोग"
date: 2023-06-03T18:55:43+05:30
draft: false
book:
    toc_page: true
    next_page: Shloka4
    prev_page: Shloka1
    menu : geeta_menu
---



## श्लोक ८.३ {class=text-center}

<br/>

{{< shloka  "0"  >}}
**श्री भगवानुवाच**  
अक्षरं ब्रह्म परमं स्वभावोऽध्यात्ममुच्यते ।  
भूतभावोद्भवकरो विसर्गः कर्मसंज्ञितः ॥८.३॥
{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

परममक्षरं ब्रह्म। वेदादिशङ्काव्यावृत्त्यर्थमेतत्। 
आत्मन्यधि यत्तत् `आध्यात्मम्`। 
आत्माधिकारे यत्तदिति वा। 
तथा हि -- जैवः स्वभावः। स्वाख्यो भावः `स्वभाव` इति 
व्युत्पत्त्या जीवो वा स्वभावः सर्वदा अस्त्येव 
एकप्रकारेणेति भावः। अन्तःकरणादिव्यावृत्त्यर्थो 
भावशब्दः। न ह्येकप्रकारेण स्थितिरन्तःकरणादेः 
विकारित्वात्। स्वशब्द ईश्वरव्यावृत्त्यर्थः। 
`भूतानां` जीवानां `भावानां` जडपदार्थानां 
चोद्भवकरीश्वरक्रिया `विसर्गः` विशेषेण सर्जनं 
विसर्ग इत्यर्थः। ॥८.३॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

प्रश्नाष्टकस्यापि क्रमेणोत्तरमाह ॥ 
**अक्षरमित्यादिना** ।  
**किं तद् ब्रह्म** इति त्वया पृष्टं ब्रह्म 
परममक्षरमुत्तमाक्षरं परमाक्षरशब्दितं 
वस्तु ।   
अत्र भगवतोऽन्यद्‌ब्रह्मेति शंकया 
(शंकार्या)  किं ब्रह्मोति प्रश्ने अहं ब्रह्मोति 
परिहारे कार्ये अक्षरं ब्रह्मेत्युक्तिः 
**तस्मादक्षरं तस्मादक्षरमित्याचक्षत एतमेव संतं** 
इत्यादौ विष्णावेवाक्षरत्व
प्रसिद्धेरक्षरमित्युक्त्यैव विष्णुर्ब्रह्मेति वा 
अहमेव ब्रह्मेति वा
फलितत्वादज्ञानामक्षरत्वमपि स्वस्य ज्ञापनाय । 
तथैव वाच्येऽपि `परममिति` अक्षरविशेषणं तु 
**अधमं त्वक्षरं या सा प्रकृतिर्जडरूपिका** 
(स्कांदे) इत्यादेः 
प्रकृत्यादेरप्यक्षरशब्दार्थत्वात्‌ 
तद॒व्यावृत्त्यर्थमिति ज्ञेयम्‌ ।  
आत्मानं जीवमधिकृत्य यदस्ति जीवोपकारित्वेन 
वर्तमानदेहेंद्वियांतःकरणरूपं
तदध्यात्मम्‌ ।  
`स्वभाव` शब्दः स्वस्य *ते विदुः* इति प्रकृतजीवस्य 
भवति उपकारित्वेन वर्तते इति व्युत्पत्त्या 
देहादिपदार्थवाची । देहेंद्रियांतःकरणलक्षणः 
पदार्थः `अध्यात्म`मिति
प्रथमांताव्ययपदेनोक्तव्युत्पत्त्योच्यते ।   

यद्वा अध्यात्मपदं सप्तम्यंतमुपेत्य
अध्यात्ममात्माधिकाराख्यग्रंथे प्रतिपाद्यं किमिति 
चेत्तव प्रतिप्रश्नः
तदाध्यात्ममात्माधिकारग्रथप्रतिपाद्यं `स्वभावः` 
स्वशब्दः 'ते विदुः' इति 
प्रकृतजीववाची, भवति सदैकप्रकारेणास्तीतिभावः । 
स्वश्चासौ भावश्च
सदैकरूपेण वर्तमानश्चेति स्वभावः । 
अध्यात्मशब्दितात्माधिकारग्रंथोक्तस्तु
सदैकप्रकारो जीव इत्यर्थः । 
स्व इत्येवोक्तौ स्वशब्दस्यात्मीयेऽपि
प्रयोगादंतः - करणादिरपि प्रतीयते(प्रतीयेत) । 
अतो भाव इत्युक्तिः । 
**अन्नमयं सोम्य मन** इत्यादेर्मनः 
प्रभृतेरन्नविकारत्वेनैकप्रकारत्वाभावात्‌ । भाव
इत्येवोक्तौ ईश्वरस्यापि सदैकरूपत्वात्तेन तस्य 
प्रतीतौ द्वितीयप्रश्रो नोत्तरितः
स्यादतः स्व इत्युक्तिः । तेन च प्रकृतत्वाज्जीव एव 
परामृश्यत इति
पदद्वयमप्यर्थवदेवेति भावः । किं कर्मेत्यस्योत्तरं 
भूतेत्यादि । `भूतानां` जीवानां
`भावानां` जडपदार्थानां च `उद्भवकरः` उत्पत्तिकरो 
`विसर्गो` विशेषेण सर्जनं
ईश्वरकर्तृको व्यापारः कर्मेति शब्दित इत्यर्थः ॥८.३॥

{{% /details %}}



{{% details "पद विचार" %}}


{{% /details %}}
