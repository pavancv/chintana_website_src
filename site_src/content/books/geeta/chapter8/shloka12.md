---
title: "श्लोक ८.१२- अक्षरब्रह्मयोग"
date: 2023-06-03T18:56:09+05:30
draft: false
book:
    toc_page: true
    next_page: Shloka13
    prev_page: Shloka11
    menu : geeta_menu
---



## श्लोक ८.१२ {class=text-center}

<br/>

{{< shloka  "0"  >}}

सर्वद्वाराणि संयम्य मनो हृदि निरुध्य च ।  
मूर्ध्न्याधायात्मनः प्राणमास्थितो योगधारणाम् ॥८.१२॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

ब्रह्मनाडीं विना यद्यन्यत्र गच्छति तर्हि विना मोक्षं 
स्थानान्तरं प्राप्नोतीति सर्वद्वाराणि 
संयम्य । 
##### निर्गच्छंश्चक्षुषा सूर्यं दिशः श्रोत्रेण चैव हि 
इत्यादिवचनात् व्यासयोगे मोक्षधर्मे च । 
हृदि नारायणे । 
##### ह्रियते त्वया जगद्यस्माद्धृदित्येवं प्रभाषसे 
इति पाद्मे। नहि मूर्धनि प्राणे स्थिते हृदि मनसः 
स्थितिः सम्भवति। 
##### यत्र प्राणो मनस्तत्र तत्र जीवः परस्तथा 
इति व्यासयोगे। योगधारणामास्थितः योगभरण 
एवाभियुक्त इत्यर्थः। ॥८.१२, १३॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

एवं ध्येयस्वरूपं तत्स्मरणप्रकारोक्तिं च प्रतिज्ञायेदानीं तत्प्रकारमाह
॥ **सर्वेति** । `सर्वद्वाराणि`
वायुसंचारस्थानसर्व- सुषु(म्नेतर)म्नोत्तरनाडीर्नियम्य ।  
`हृदि` हरति जगदिति हृन्नामके नारायणे । 
**हरतेः क्विप्‌** । **ह्रस्वस्य पिति  कृति तुक्‌** ।  
`मनो निरुध्य चात्मनः प्राणं` प्राणवायुं `मूर्ध्नि` सुषुम्नामार्गेण 
ब्रह्मरंध्रे `आधाय` `योगधारणां आस्थितः` अखंडस्मृतिरूपयोगधारण 
एवाभियुक्त इत्यर्थः 
॥८.१२॥

{{% /details %}}



{{% details "पद विचार" %}}


{{% /details %}}
