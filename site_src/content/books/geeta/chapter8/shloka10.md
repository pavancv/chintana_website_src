---
title: "श्लोक ८.१० - अक्षरब्रह्मयोग"
date: 2023-06-03T18:56:05+05:30
draft: false
book:
    toc_page: true
    next_page: Shloka11
    prev_page: Shloka9
    menu : geeta_menu
---



## श्लोक ८.१० {class=text-center}

<br/>

{{< shloka  "0"  >}}

प्रयाणकाले मनसाऽचलेन  
भक्त्या युक्तो योगबलेन चैव ।    
भ्रुवोर्मध्ये प्राणमावेश्य सम्यक्   
स तं परं पुरुषमुपैति दिव्यम् ॥८.१०॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

वायुजयादियोगयुक्तानां मृतिकाले कर्तव्यमाह विशेषतः
**प्रयाणकाल इति** । वायुजयादिरहितानामपि 
ज्ञानभक्तिवैराग्यादिसम्पूर्णानां भवत्येव मुक्तिः। 
तद्वतां त्वीषज्ज्ञानाद्यसम्पूर्णनामपि निपुणानां 
तद्बलात् कथञ्चित् भवतीति विशेषः ।  
उक्तं च भागवते 
[3।5।4546।]
##### पानेन ते देव कथासुधायाः प्रवृद्धभक्त्या  विशदाशया ये । 
##### वैराग्यसारं प्रतिलभ्य बोधं यथाऽञ्जसा त्वापुरकुण्ठधिष्ण्यम् । 
##### तथाऽपरे त्वात्मसमाधियोगबलेन जित्वा प्रकृतिं बलिष्ठाम् । 
##### त्वामेव धीराः पुरुषं विशन्ति तेषां श्रमः स्यान्न तु सेवया ते ॥
इति । 
##### ये तु तद्भाविता लोका एकान्तित्वं समाश्रिताः ।
##### एतदभ्यधिकं तेषां तत्तेजः प्रविशन्त्युत 
[मा.भा.12।334।44] इति च मोक्षधर्मे । 
##### सम्पूर्णानां भवेन्मोक्षो विरक्तिज्ञानभक्तिभिः । 
##### नियमेन तथापीरजयादियुतयोगिनाम्। 
##### वश्यत्वान्मनसस्त्वीषत्पूर्वमप्याप्यते ध्रुवम् 
इति च व्यासयोगे। ॥८.१०॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

`भक्त्या युक्तः` सन्‌ `प्रयाणकाले योगबलेन भ्रुवोर्मध्ये प्राणमावेश्य` 
`अचलेन मनसा यः स्मरेत्‌ स दिव्यं परं  उत्तमं पुरुषमुपैतीति` योजना ।  

अत्रादित्यवर्णमिति सशरीरत्वप्राप्तेर्जन्मादिप्रसंगः 
इति शंकाव्युदासाय **तमसः परस्तात्** इत्युक्तम्‌ । तद्देहस्याप्राकृतत्वात्न 
जन्मादिदोष इति भावः ।  
योगबलेनैव भ्रुवोर्मध्ये 
प्राणमावेश्येत्येतद्वायुजयादिममात्रासाधारणम्‌ । 
न तु उच्चिक्रमिषो सर्वस्य साधारणम्‌ । वायुजयहीनानां ज्ञानभक्तिवैराग्यपूर्त्यैव 
मुक्तिसिद्धेः । वायुजयादिमतां तु ईषज्ज्ञानाद्यसंपूर्तावपि वायुजयादौ निपुणानां 
तद्बलादेवाल्पमुक्तिः किंचिच्छीब्रं च भवतीति विशेष इति ॥ १०॥

{{% /details %}}



{{% details "पद विचार" %}}


{{% /details %}}
