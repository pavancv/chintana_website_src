---
title: "श्लोक ८.१/२- अक्षरब्रह्मयोग"
date: 2023-06-03T18:55:25+05:30
draft: false
book:
    toc_page: true
    next_page: Shloka3
    prev_page: ../chapter8
    menu : geeta_menu
---



## श्लोक ८.१/२ {class=text-center}

<br/>

{{< shloka  "0"  >}}
**अर्जुन उवाच**    
किं तद्ब्रह्म किमध्यात्मं किं कर्म पुरुषोत्तम ।  
अधिभूतं च किं प्रोक्तमधिदैवं किमुच्यते ॥८.१॥  

अधियज्ञः कथं कोऽत्र देहेऽस्मिन्मधुसूदन ।  
प्रयाणकाले च कथं ज्ञेयोऽसि नियतात्मभिः ॥८.२॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

ॐ नमः श्रीमते कृष्णाय ॐ   
मरणकालकर्त्तव्यगत्याद्यस्मिन्नध्याय उपदिशति। ॥८.१,२॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

ॐ **ते ब्रह्म तद्विदुरित्युक्तस्य** (७-२९) 
**प्रयाणकालेऽपि च मां विदुरित्युक्तस्य** (७-३०) च 
व्याख्यानमत्र प्राधान्येन क्रियते ।
तत्प्रसंगादंतकालर्मरणफलं तदुपायप्रकारो 
ब्रह्मप्रापिमार्गश्चात्रोच्यत इति 
पूर्वानंतर्यमध्यायभेदः स्वस्मिन्नेकवाक्यता च । 
स्मरणविषयत्वप्राप्यत्वरूपो महिमैव वर्ण्यत इति 
षट्कांतभार्वश्च ज्ञेयः । पूर्वत्र तद्ब्रह्म 
विदुरिति परोक्षनिर्देशेन ब्रह्म भगवतः अन्यदिति 
प्रतीयते । तथा साधिभूतं साधिदैवं साधियज्ञं मां 
च विदुरिति योजनया भगवज्ज्ञानाद् 
ब्रह्मज्ञानमन्यदिति प्रतीयते । 
**वासुदेवात्मकं ब्रह्मा**(व्यासस्मृ.) इत्यादौ 
भगवानेव ब्रह्रोति प्रतीयते । अतो विप्रतिपत्त्या
जातसंशयात्पृच्छति ॥   
**किं तद्ब्रह्मोति** । 
अत्राद्यश्लोके किमिति स्वरूपप्रश्रः। 
द्वितीये कथमिति प्रकारप्रश्रः ।   
`अधिगतो यज्ञम्` अधियज्ञ इति प्रादिसमासो
नाव्ययीभावः । अत्र देहे `अधियज्ञः` कथमित्यर्थः । 
अस्मिन्‌ देहे अधियज्ञः क इति स्वरूपप्रश्रः । 
अस्मिन्देह इति पदद्वयकृत्यं परिहारवाक्ये वक्ष्यामः।
अंतकाले किमर्थं कथंभूतः केन प्रकारेण 
स्मर्तव्य इत्यर्थः ॥८.१,२॥

{{% /details %}}



{{% details "पद विचार" %}}


{{% /details %}}
