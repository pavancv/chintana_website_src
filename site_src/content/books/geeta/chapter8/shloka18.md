---
title: "श्लोक ८.१८ \ ९- अक्षरब्रह्मयोग"
date: 2023-06-03T18:56:39+05:30
draft: false
book:
    toc_page: true
    next_page: Shloka20
    prev_page: Shloka17
    menu : geeta_menu
---



## श्लोक ८.१८\९ {class=text-center}

<br/>

{{< shloka  "0"  >}}

अव्यक्ताद् व्यक्तयः सर्वाः प्रभवन्त्यहरागमे।  
रात्र्यागमे प्रलीयन्ते तत्रैवाव्यक्तसंज्ञके ॥८.१८॥   

भूतग्रामः स एवायं भूत्वा भूत्वा प्रलीयते ।  
रात्र्यागमेऽवशः पार्थ प्रभवत्यहरागमे ॥८.१९॥ 

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

द्विपरार्धप्रलय एवात्र विवक्षितः।
`अव्यक्ताद्व्यक्तयः सर्वाः` इत्युक्तेः । उक्तं च महाकौर्मे   
##### अनेकयुगपर्यन्तं महाविष्णोस्तथा निशा।  
##### रात्र्यादौ लीयते सर्वमहरादौ तु जायते  ॥  
इति च। **यः स सर्वेषु भूतेषु** [8।20] 
इति वाक्यशेषाच्च। ॥८.१८ - ८.१९ ॥ 

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

ततः किमित्यत आह ॥ **अव्यक्तादिति** । 
ब्रह्मणो`ऽहरागमे` महाप्रलयांत इति यावत्‌ । `अव्यक्ताद्` भगवतो व्यज्यंत 
इति `व्यक्तयः` गुणवैषम्यादयः कार्यपदार्थाः `प्रभवंति` उत्पद्यंते । 
`रात्र्यागमेऽव्यक्तसंज्ञके` `तत्रैव` भगवति प्रलीयंते । ॥ ८.१८ ॥  

महामहिम(त्व)ख्यापनाय सृष्टिप्रलययोरविच्छेदमाह 
॥ **भूतेति** ।  
प्राग्जन्मलयवत्त्वेनोक्तो यः `स एवायं` 
`भूतग्रामः` चराचरसमुदायः `ब्रह्मणोऽहरागमे` प्रत्यहमिति यावत्‌ `प्रभवति` । 
`भूत्वा भूत्वा` चोत्पद्योत्पद्य `रात्र्यागमेऽवशो` भगवद्वशः सन् `प्रलीयते` ।   

भूतग्रामो भूत्वा भूत्वा रात्र्यागमे प्रलीयते पुनरहरागमे प्रभवतीति वा 
योजना । ॥ ८.१९ ॥ 

{{% /details %}}


{{% details "पद विचार" %}}

- भूत्वा भूत्वा : Repeatedly
- अवशो 

{{% /details %}}
