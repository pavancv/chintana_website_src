---
title: "श्लोक ८.९ - अक्षरब्रह्मयोग"
date: 2023-06-03T18:56:03+05:30
draft: false
book:
    toc_page: true
    next_page: Shloka10
    prev_page: Shloka8
    menu : geeta_menu
---



## श्लोक ८.९ {class=text-center}

<br/>

{{< shloka  "0"  >}}

कविं पुराणमनुशासितार  
मणोरणीयांसमनुस्मरेद्यः ।   
सर्वस्य धातारमचिन्त्यरूप  
मादित्यवर्णं तमसः परस्तात् ॥८.९॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

ध्येयमाह  **कविभिति**।   
कविं सर्वज्ञम् यः सर्वज्ञः [मुं.उ.1।9] इति श्रुतेः।  
त्वं कविः सर्ववेदनात् इति च ब्राह्मे।  
धातारं धारणपोषणकर्तारम्डुधाञ् धारणपोषणयोः [धा.पा.3।10] 
इति धातोः।  
धाता विधाता परमोत सन्दृक् इति च श्रुतिः।  
ब्रह्मा स्थाणुः इत्यारभ्यतस्य प्रसादादिच्छन्ति 
(ते तत्प्रसादाद्गच्छन्ति) 
तदादिष्टफलां गतिम् [म.भा.12।334।3539] 
इति च मोक्षधर्मे।   
तमसोऽव्यक्तात्परतः स्थितम्। 
तपसः परस्तादित्यव्यक्तं वै तमः परस्ताद्धि सततः इति 
पिप्पलादशाखायाम् मत्युर्वाव तमो मृत्युर्वा मृत्युर्वै 
तमो ज्योतिरमृतम् [बृ.उ.1।3।28] इति श्रुतेः। ॥८.९॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

कर्थभूतः स्मर्तव्योऽसीति प्राकृतप्रश्नोस्योत्तरमाह ॥ 
**कविमिति** ।   
`कविं` सर्वज्ञं पुराणमनादिं `अनुशासितारं` शिक्षकं 
`अणोरणीयांसमत्यं`ताणुप्रमाणं
सर्वस्य चराचराख्यविश्वस्य धातारं धारणपोषणकर्तारं 
अचित्यरूपं साकल्येन
मनसोऽविषयं `आदित्यवर्णं` रविप्रभं `तमसः` 
प्रकृतेर्मृत्योर्वा । **मृत्युर्वव तम** 
इति श्रुतेः ताभ्यां परस्तात्‌ तदुभयास्पष्टत्वेन 
स्थितमिति शेषः ॥८.९॥

{{% /details %}}



{{% details "पद विचार" %}}


{{% /details %}}
