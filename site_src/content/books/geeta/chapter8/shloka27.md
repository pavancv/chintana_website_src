---
title: "श्लोक ८.२७ - अक्षरब्रह्मयोग"
date: 2023-06-03T18:56:56+05:30
draft: false
book:
    toc_page: true
    next_page: Shloka28
    prev_page: Shloka26
    menu : geeta_menu
---



## श्लोक ८.२७ {class=text-center}

<br/>

{{< shloka  "0"  >}}

नैते सृती पार्थ जानन्योगी मुह्यति कश्चन ।    
तस्मात्सर्वेषु कालेषु योगयुक्तो भवार्जुन ॥८.२७॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

एते सृती सोपाये ज्ञात्वाऽनुष्ठाय न मुह्यति। तच्चाह 
स्कान्दे -- सृती ज्ञात्वा च सोपाये अनुष्ठाय च 
साधनम्। न कश्चिन्मोहमाप्नोति न चान्या तत्र वै गतिः 
इति। ॥८.२७॥



{{% /details %}}



{{% details "श्रीराघवेन्द्रतीर्थविरचित गीताविवृत्तिः " %}}

मार्गयोरुक्तेः फलमाह ॥ **नैते इति** । 
हे पार्थ एते प्रागुक्ते `सृती` मार्गौ
जानन्योगी सृत्सुपायभूतज्ञानकर्मानुष्ठानवान्‌ ।  
यद्वा योगी ब्रह्मापरोक्षज्ञानवानेते सृती 
जानन्साक्षात्कुर्वन्‌ कश्चन कोऽपि न मुह्यति ।
भगवद्विस्मृतिरूपमोहं न प्राप्नोति । 
तस्माद्योगस्य पुमर्थहेतुत्वात्सर्वदा
भगवज्ज्ञानभक्तिपूर्वं 
स्वोचितनिवृत्तकर्मानुष्ठानरूपोपायमुक्तो भवेति । 
द्विः संबोधनमादरार्थम्‌ ॥८.२७॥

{{% /details %}}



{{% details "पद विचार" %}}


{{% /details %}}
