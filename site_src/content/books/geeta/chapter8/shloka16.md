---
title: "श्लोक ८.१६ - अक्षरब्रह्मयोग"
date: 2023-06-03T18:56:36+05:30
draft: false
book:
    toc_page: true
    next_page: Shloka17
    prev_page: Shloka15
    menu : geeta_menu
---



## श्लोक ८.१६ {class=text-center}

<br/>

{{< shloka  "0"  >}}

आब्रह्मभुवनाल्लोकाः पुनरावर्तिनोऽर्जुन ।  
मामुपेत्य तु कौन्तेय पुनर्जन्म न विद्यते ॥८.१६॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

महामेरुस्थब्रह्मसदनमारभ्य न पुनरावृत्तिः। 
तच्चोक्तं नारायणगोपालकल्पे  
##### आमेरुब्रह्मसदनादा जनान्न जनिर्भुवि।   
##### तथाप्यभावः सर्वत्र प्राप्यैव वसुदेवजम्   
इति। ॥८.१६॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

ब्रह्मादीन्प्राप्तानामपि पुनर्जन्माभावात्‌ किं 
विशिष्योच्यते मामुपेत्येत्यादि तत्राह ॥ **आब्रह्मेति** ।  
*आङत्राभिविधौ* । मेरुस्थब्रह्मसदनादारभ्यार्वाक्तनाः 
लोकाः तत्र गताः जना इति यावत्‌ । पुनरावर्तिनः पुनर्भूमावागत्य 
जन्मादिमंतो भवंतीत्यर्थः ।  
ननु मेरुस्थब्रह्मसदनादर्वाक्तिनलोकस्थाः `पुनरावर्तिन` 
इत्युक्त्या अर्थात्‌ **आमेरुब्रह्मसदनादाजनान्न जनिर्भुवि** 
(नारा.गो.कल्पे) इति स्मृत्या च तत 
उपरितनलोकस्थाः न पुनरावर्तिन इति प्राप्तत्वात्‌, `मामुपेत्य पुनर्जन्म` 
नाप्नुवंतीति कथमुच्यत इत्यतः तदेव पुनराह ॥   
**मामिति** । सत्यं । मेरुस्थब्रहासदनाज्जनो लोकाच्चो परिस्थितानां 
जनिर्नेति । तथाऽपि तल्लोकस्थत्वमात्रं न जन्माभावे प्रयोजकं
किंतु तत्र स्थितं `मामुपेत्य` स्थितानामेव जन्म पुन`र्नविद्यते` । 
अतः प्रागुक्तं नायुक्तमिति भावः । तदुक्तम्‌ । 
**तथाप्यभावः सर्वत्र प्राप्यैव वसुदेवजं** 
(नारा.गो.कल्पे) इति । अभावः जननाभाव इत्यर्थः । 
यत्तु **आजनान्न जनिर्भुवीति** 
जनोलोकादुपरिस्थितानामप्यपुनरावृत्त्युक्तेः 
ब्रह्मसदनादर्वाक्‌ स्थिताः पुनरावर्तिनः तदुपरिस्थाः अपुनरावर्तिन 
इत्युक्तिरयुक्तेति चोद्यम्‌, तद्ब्रह्मभवनपदेन मेरुस्थब्रह्मसदनग्रहणात्परिहृतम्‌ । 
सत्यलोकस्थब्रह्मसदनग्रहणेऽपि 
आब्रह्माभुवनात्सत्यलोकस्थ- ब्रह्मसदनादर्वाक्तनतपोलोकस्थजना 
अंशेन पुनरावर्तिन इत्यर्थः । 
न च **आजनात्‌** इति वचनविरोध: । तत्र स्मृतौ जनिर्नेत्यस्य 
कार्स्न्येन जनिर्नेत्यर्थकत्वात्‌ । जनादिलोकस्थानामप्यंशेनापि 
भूमौ लयांते लयादौ च कार्स्न्येन जनिमृत्योर्भावात्‌ । 
**आब्रह्मभवनात्‌** इत्यत्र तत
उपर्यार्थिकजन्माभावोक्तिस्तु मुख्यजन्माद्यभावोपेत- मुक्तजनविषया । 
तेषामंशेनापि भूमौ जननाद्यभावादिति । 
एतेन *आमेस्ब्रहासदनादाजनात्‌* इति स्मृत्या मेरुजनांतरालिकानां 
जन्माजन्मनोरर्थात् प्रप्तेर्विरोध इति प्रत्युक्तम्‌ ।
अजनेर्मुक्तविषयत्वात्‌ जनेरुक्तदिशा मुक्तेतरविषयत्वादिति । तदुक्तम्‌ । 
*नियमाज्जन्मनोऽभावो मुक्तस्यैव* इत्यादि ॥ १६ ॥

{{% /details %}}



{{% details "पद विचार" %}}


{{% /details %}}
