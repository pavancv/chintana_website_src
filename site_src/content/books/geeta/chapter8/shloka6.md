---
title: "श्लोक ८.६- अक्षरब्रह्मयोग"
date: 2023-06-03T18:55:56+05:30
draft: false
book:
    toc_page: true
    next_page: Shloka7
    prev_page: Shloka5
    menu : geeta_menu
---


## श्लोक ८.६ {class=text-center}

<br/>

{{< shloka  "0"  >}}

यं यं वापि स्मरन्भावं त्यजत्यन्ते कलेवरम् ।  
तं तमेवैति कौन्तेय सदा तद्भावभावितः ॥८.६॥

{{< /shloka >}}

---

{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

*Refer to ८.७*

{{% /details %}}


{{% details "श्रीराघवेन्द्रतीर्थविरचित गीताविवृतिः " %}}

तत्कथमित्यतः सामान्यव्याप्तिमाह ॥ **यं यमिति** । 
`वा` अथवा `यं यमपि भावं` पदार्थं अंते स्मरन्‌ `कलेवरं` त्यजति 
`तं तमेव भावं याति` । अंतकाले स्मरणोपायमाह ॥ **सदेति** । 
`सदा` निरंतरं तद्भावेन तस्मिन्नंतर्गतेन मनसा । 
**तद्भावोऽतर्गतं मन** इत्यभिधानात्‌ । `भावितो` वासितः नित्यं 
तच्चिंतया जाततद्गोचर- स्मृतिजनक- संस्कारवानित्यर्थः ।  
एवंरूपः पुमान्‌ भावमंते स्मरंस्त्यजतीत्यन्वयः ।  

एतच्च नित्यस्मृतिरूपं सदा तद्भावभावितत्वमपरोक्षज्ञानं जनयित्वा 
भोगेन प्रारब्धावसानानंतरं अंतकाले स्मृतिहेतुः न साक्षादिति ज्ञेयम्‌ ।  

स्मरंस्त्यजतीति त्यागस्मरणयोरेककालत्व- प्रतीतावप्यंत 
इत्युक्तिस्त्यागकाले महादुःखात्स्मरणमसंभावितमिति मंदाशंकाव्युदासाय 
सर्वदा शरीरं हेयमिति मन्यमानानां ज्ञानिनां न देहत्यागो 
दुःखहेतुरतस्तदा स्मरणं नासंभावितमिति प्रदर्शनार्थां । अज्ञस्यापि 
त्यागक्षणात्पूर्वमेव दुःखं न तु त्यागक्षण इति ॥ ८.६ ॥

{{% /details %}}


{{% details "पद विचार" %}}

- अभिधान : title, name, put together. 

{{% /details %}}
