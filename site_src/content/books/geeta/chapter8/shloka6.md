---
title: "श्लोक ८.६- अक्षरब्रह्मयोग"
date: 2023-06-03T18:55:56+05:30
draft: false
book:
    toc_page: true
    next_page: Shloka7
    prev_page: Shloka5
    menu : geeta_menu
---



## श्लोक ८.६ {class=text-center}

<br/>

{{< shloka  "0"  >}}

यं यं वापि स्मरन्भावं त्यजत्यन्ते कलेवरम् ।  
तं तमेवैति कौन्तेय सदा तद्भावभावितः ॥८.६॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

स्मरन्पुरुषस्त्यजतीति भिन्नकालीनत्वेऽप्यविरोध इति 
मन्दमतेः शङ्का मा भूदित्यन्त इति विशेषणम् सुमतेनव 
शङ्कावकाशः। स्मरंस्त्यजति इत्येककालीनत्वप्रतीतेः। 
दुर्मतेर्दुःखान्न स्मरंस्त्यजतीति शङ्का।  
त्यजन्देहं न कश्चित्तु मोहमाप्नोत्यसंशयम् इति 
स्कान्दे।   
तस्य हैतस्य हृदयस्याग्रं प्रद्योतते तेन 
प्रद्योतेनैष आत्मा निष्क्रामति [बृ.उ.4।4।2] इति हि श्रुतिः।  
सदा तद्भावभावितः इत्यन्तकालस्मरणोपायमाह 
भावोऽन्तर्गतं मनः तथाभिधानात्। भावितत्वं 
अतिवासितत्वम्। भावना त्वतिवासना इत्यभिधानात्।   
॥८.६ - ८.७ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

तत्कथमित्यत: सामान्यव्याप्तिमाह ॥ **यं यमिति** । 
`वा` अथवा `यं यमपि भावं` पदार्थं अंते स्मरन्‌ 
`कलेवरं` त्यजति `तं तमेव भावं याति` । 
अंतकाले स्मरणोपायमाह ॥ **सदेति** । 
सदा निरंतरं तद्भावेन तस्मिन्नंतर्गतेन 
मनसा । **तद्घावोऽतर्गतं मन**''** इत्यभिघानात्‌ । 
`भावितो` वासितः नित्यं
तच्चिंतया जाततद्गोचरस्मृतिजनकमंस्कारवानित्यर्थः । 
एवंरूपः पुमान्‌ भावमंते स्मरंस्त्यजतीत्यन्वयः । 
एतच्च नित्यस्मृतिरूपं सदा
तद्भावभावितत्वमपरोक्षज्ञानं जनयित्वा भोगेन 
प्रारब्धावसानानंतरं अंतकाले 
स्मृतिहेतुः न साक्षादिति ज्ञेयम्‌ । 
स्मरंस्त्यजतीति 
त्यागस्मरणयोरेककालत्वप्रतीतावप्यंत 
इत्युक्तिस्त्यागकाले 
महादुःखात्स्मरणमसंभावितमिति मंदाशंकाव्युदासाय 
सर्वदा शरीरं हेयमिति मन्यमानानां
ज्ञानिनां न देहत्यागो दुःखहेतुरतस्तदा स्मरणं
नासंभावितमिति प्रदर्शनार्थां । अज्ञस्यापि 
त्यागक्षणात्पूर्वमेव दुःखं न
तु त्यागक्षण इति ॥ ६ ॥

{{% /details %}}



{{% details "पद विचार" %}}


{{% /details %}}
