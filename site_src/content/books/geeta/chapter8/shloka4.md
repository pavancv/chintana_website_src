---
title: "श्लोक ८.४- अक्षरब्रह्मयोग"
date: 2023-06-03T18:55:52+05:30
draft: false
book:
    toc_page: true
    next_page: Shloka5
    prev_page: Shloka3
    menu : geeta_menu
---



## श्लोक ८.४ {class=text-center}

<br/>

{{< shloka  "0"  >}}

अधिभूतं क्षरो भावः पुरुषश्चाधिदैवतम् ।  
अधियज्ञोऽहमेवात्र देहे देहभृतां वर ॥८.४॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

भूतानि सशरीरान् जीवानधिकृत्य यत्तदधिभूतम्। 
क्षरो भावो विनाशिकार्यपदार्थः। 
अव्यक्तान्तर्भावेऽपि तस्याप्यन्यथाभावाख्यो विनाशोऽस्त्येव। 
तच्चोक्तम् -- अव्यक्तं परमे व्योम्नि निष्क्रिये 
सम्प्रलीयते इति। तस्मादव्यक्तमुत्पन्नं त्रिगुणं 
द्विजसत्तम इति च।विकारोऽव्यक्तजन्म हि इति च 
स्कान्दे। पुरि शयनात्पुरुषो जीवः स च सङ्कर्षणो 
ब्रह्मा वा। स सर्वदेवानधिकृत्य तत्पतिरित्यधिदैवतम् 
देवाधिकारस्थ इति वा।सर्वयज्ञभोक्तृत्वादेरधियज्ञः। 
अन्योऽधियज्ञोऽग्न्यादिः प्रसिद्ध इति देह इति 
विशेषणम्।   
भोक्तारं यज्ञतपसां [5।29]।  
त्रैविद्या मां [9।20]।  
ये त्वन्यदेवताभक्ताः। [9।23]   
एतस्य वा अक्षरस्य प्रशासने ৷৷  
**गार्गि ददतो मनुष्याः प्रशंसन्ति यजमानं देवाः** 
[बृ.उ.3।8।9] इत्यादेः।  
**कुतो ह्यस्य ध्रुवः स्वर्गः कुतो नैश्श्रेयसं पदम्** [मं.भा.12।334।2]  
इत्यादिपरिहारश्च मोक्षधर्मे। 
भगवांश्चेत्तद्भोक्तृत्वादेरधियज्ञत्वं सिद्धमिति 
कथमित्यस्य परिहारः पृथङ्नोक्तः। 
सर्वप्राणिदेहस्थरूपेण `साधियज्ञः`। 
अत्रेति स्वदेहनिवृत्त्यर्थम्। न हि तत्रेश्वरस्य 
नियन्तृत्वं पृथगस्ति। नात्रोक्तं ब्रह्म 
भगवतोऽन्यत्। ते ब्रह्म [7।29] 
इत्युक्त्वासाधिभूताधिदैवं मां 
साधियज्ञं च ये विदुः [7।30] इति 
परामर्शात् तस्यैव च प्रश्नात्। 
साधियज्ञं इति 
भेदप्रतीतेस्तन्निवृत्त्यर्थं अधियज्ञोऽहं 
इत्युक्तम्।   
मामित्यभेदप्रसिद्धेरक्षरमित्येवोक्तम्। आह च 
गीताकल्पे -- देहस्थविष्णुरूपाणि `अधियज्ञ` इतीरितः। 
कर्मेश्वरस्य सृष्ट्यर्थं तच्चापीच्छाद्यमुच्यते। 
`अधिभूतं` जडं प्रोक्तमध्यात्मं जीव उच्यते। 
हिरण्यगर्भोऽधिदैवं देवः सङ्कर्षणोऽपि वा। 
ब्रह्म नारायणो देवः सर्वदेवेश्वरेश्वरः इति। 
यथा प्रतीतं वा सर्वमत्र नैव विरुध्यते इति। 
स्कान्दे च -- आत्माभिमानाधिकारस्थितमध्यात्ममुच्यते। 
देहाद्बाह्यं विनाऽतीव बाह्यत्वादधिदैवतम्। 
देवाधिकारगं सर्वं महाभूताधिकारगम्। 
तत्कारणं तथा कार्यमधिभूतं तदन्तिकात् इति। 
महाकौर्मे च -- अध्यात्मं देहपर्यन्तं 
केवलात्मोपकारकम्। सदेहजीवभूतानि यत्तेषामुपकारकृत्। 
`अधिभूतं` तु मायान्तं देवानामधिदैवतम् इति। ॥८.४॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

अधिभूतं च किमित्यस्योत्तरं ॥ **अधिभूतमिति** । 
भूतानि सदेहान्‌ जीवानधिकृत्य तदुपकारित्वेन 
वर्तमानं वस्तु । `क्षरो` भावः विनाशो `भावः`
कार्यभूतः पदार्थः । भवत्युत्पद्यत इति 
व्युत्पत्तेः। `अधिदैवं` किमित्यमोत्तरं
पुरुषश्चेत्यादि । अधिदैवतं दैवतानि 
सर्वदेवानधिकृत्य तत्स्वामित्वेन वा 
देवताप्रकरणे मुख्यतया प्रतिपाद्यत्वेन वा वर्तमानं 
च किमिति पृष्टं वस्तु `पुरुषः` पुरि देहे शेते 
तिष्ठताति `पुरुषो` जीवः । स च 
सर्वजीवाभिमानी संकर्षणो ब्रह्मा वा ज्ञेयः ।  
अस्मिन्देहेऽधियज्ञः क इत्यरयोत्तरं ॥ 
**अधियज्ञोऽहमेवेति** । 
प्रागुक्तदिशाऽधियज्ञ इति प्रादिसमासः।
अधिष्ठितो यज्ञोऽनेनेति बहुव्रीहिर्वा । 
अत्र लौकिकदेहे
यज्ञाधिष्ठिताऽहमेवेत्यर्थः । 
अत्रेति देहविशेषणं ईश्वरदेहव्यावृत्त्यर्थम्‌ ।
भगवतः प्राणिदेह इव स्वदेहे पुथगभावेन 
नियंतृत्वाभावात्‌ ।
कर्तृभोक्तृफलदातृणां देहे प्रेरकत्वेन 
वर्तमानस्यात्र विवक्षितत्वात्‌ ।   
देह इत्युक्तिरप्यस्मिन्देहेऽधियज्ञः क इति 
कृतप्रश्रानुरोधात्‌ प्रश्रे वा अधियज्ञः क
इत्येवोक्तावग्न्यादेरप्यधियज्ञस्य हरेरन्यस्य 
सत्त्वात्‌ । प्रश्रस्य तद्विषयत्वे
सिद्धार्थतादोषप्रसक्तेस्तद्व्यवृत्त्यर्थं 
कर्तृभोक्तृफलदातृणां देहे प्रेरकतया
वर्तमानोऽधियज्ञः क इत्यर्थलाभाय देह इत्यवश्यं 
वाच्यत्वात्‌ ।   
किंच पूर्वाध्यायांते **साधियज्ञं मां विदुरिति** 
(७-३०) भगवतोऽधियज्ञसाहित्योक्त्याऽधियज्ञो 
भगवतोऽन्योऽग्न्यादिरिति
प्राप्तशंकाव्युदासाय च देह इत्युक्तिः ।
सर्वप्राणिदेहगताधियज्ञाख्यरूपविशेषापेक्षया 
साहित्याभिप्रायेण साधियज्ञं 
मामित्युक्तिरिति । 
देह इत्युक्त्या साहित्योक्तेर्गतिसूचनेन
भगवदन्यत्वशंकानिरासात्साहित्योक्त्या 
प्राप्तभेदशंकाया अवश्यं परिहार्यत्वादेव
प्रथमप्राप्तस्यात्र देहेऽधियज्ञः कथं केन 
प्रकारेणेति प्रश्नस्य परिहारमनुक्त्वा
क इति प्रश्र्न एव परिहृतः ।  
किंच सर्वयज्ञभक्तृ त्वसर्वयज्ञप्रवर्तकत्वप्रकारेण
हि भगवतोऽधियज्ञत्वं तच्च सर्वयज्ञभोक्तुत्वादिकं 
**भोक्तारं यज्ञतपसामित्वादि** (५-२९) पंचमांतोक्तं 
श्रुतवतोऽर्जुनस्य सिद्धमित्यधियज्ञोऽहमिति भगवतो 
यज्ञाधिष्ठातृत्वरूपाधियज्ञत्वोक्त्या 
कथमधियज्ञ इत्यस्य भोक्तृत्वादिना 
प्रकारेणाधियज्ञत्वमिति परिहारस्य
प्राप्तत्वाच्च तत्परिहारो नोक्त इति ।   

यद्वा कथमित्यस्य किंलक्षणक
इत्वर्थः । 
अधियज्ञोऽहमेवेत्यधियज्ञाभिन्नत्वेनोक्तस्य हरेः 
**कविं पुराणं**
इति कवित्वादि लक्षणोक्त्या एवंलक्षणकोऽधियज्ञ 
इति प्राप्तेर्नोक्तमुत्तरम्‌ ।
देहभृतां वरेति संबुद्धिः । देहभृतां देह इति 
चोभयत्रान्वयो ज्ञेयः । 
श्लोकद्वयस्यायमर्थसंग्रहः । ब्रह्म मम व्याप्तरूपं 
परममक्षरमुच्यते । 
अध्यात्मं स्वभावः । 
जीवचिदुपकारिदेहेंद्रियांतःकरणलक्षणः पदार्थः ।
जीवराशिः वा। 
कर्म तु चराचरविषयकेश्चरकर्तुकसर्जनम्‌ । 
अधिभूतं तु क्षरो भावः
सदेहजीवोपकार्युत्त्पत्तिविनाशवान्‌ 
देहेंद्रियाद्यन्यपदार्थ उच्यते । अधिदैवतं
च पुरुषः ब्रह्मा संकर्षणो वा । 
अत्र देहस्थितोऽधिकयाज्यत्वहेतुनाऽधियज्ञाख्यो 
रूपविशेषोऽहमेवेति 
साहित्योकत्या प्राप्तभेदशंकानिरासायैवकारप्रयोगः ।  

यद्वा स्वभावो भगवत्स्वभावोऽध्यात्ममुच्यते 
अधिकत्वात्‌ । क्षरो भावः 
सर्वजीवराशिः `अधिभूतम्‌` । 
भूतशब्दितपृथिव्यादिजडाधिकत्वात्‌ । 
**षकारः प्राण आत्मा** इति शत्या षकारस्य 
चेष्टापर्यायप्राणवाचित्वात्‌ । 
पुरुप्राणत्वहेतुता पुरुषशब्दिता रमा `अधिदैवतम्‌` । 
दैवतशब्दितो विष्णुरधिको यस्या इति व्युत्पत्तेरिति 
। एतेन ते तद्बह्येत्यर्धद्वयस्यायमर्थः । 
ब्रह्मा व्याप्तं तत्‌ मे रूपं ते विदुः 
कृत्स्नमध्यात्मं जीवोपकारिदेहेद्रियांतःकरणलक्षणं 
वस्तु जीवराशिं वा सृष्टिलक्षणं भगवत्कर्म चाखिलं 
विदुः साधिभूताधिदैवमधिभूतशब्दितसदेहजीवोपकारित्वेन 
स्थितोत्पत्तिविनाशिपृथिव्यादिपदार्थस्थत्वेन 
तन्नियंतृतया तत्सहितं तद्गतरूपविशेषसहितमित्येके। 
पृथिव्यादिभूताधिकतयाऽधिभूतशब्दितसर्वजीवराशौ 
स्थिततया तत्सहितमिति वा । 
अधिदैवशब्दितसर्वजीवाधिपतौ ब्रह्माणि संकर्षणे वा 
स्थितत्वेन तत्सहितं तद्गतरूपविशेषसहितमित्येके । 
अधिदैवशब्दितरमासहितमिति वा । 
साधियज्ञं च अधियज्ञशब्दितसर्वप्राणिगतरूपविशेषसहितं
च मां ये विदुरिति ।। ४॥

{{% /details %}}



{{% details "पद विचार" %}}


{{% /details %}}
