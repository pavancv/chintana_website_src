---
title: "श्लोक ८.८- अक्षरब्रह्मयोग"
date: 2023-06-03T18:56:00+05:30
draft: false
book:
    toc_page: true
    next_page: Shloka9
    prev_page: Shloka7
    menu : geeta_menu
---



## श्लोक ८.८ {class=text-center}

<br/>

{{< shloka  "0"  >}}

अभ्यासयोगयुक्तेन चेतसा नान्यगामिना ।   
परमं पुरुषं दिव्यं याति पार्थानुचिन्तयन् ॥८.८॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

सदा तद्भावभावितत्वं स्पष्टयति -- अभ्यासेति।  
अभ्यास एव योगोऽभ्यासयोगः। दिव्यं पुरुषं पुरिशयं 
पूर्णं च स वा अयं पुरुषः सर्वासु पूर्षु पुरिशयो 
नैनेन किञ्चनानावृतं नैनेन किञ्चनासंवृतम् 
[बृ.उ.2।5।18] इति श्रुतेः।  
दिव्यं सृष्ट्यादिक्रीडायुक्तम्। 
दिवु क्रीडा -- [धा.पा.4।1] इति धातोः ॥८.८॥

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

सदा तद्वावभावितत्वं स्पष्टयति ॥ **अभ्यासेति** । 
अभ्यासः पुनः पुनरावर्तनं तद्रूप `योगेन` उपायेन 
`युक्तेन` सहितेन `अनन्यगामिना` अनन्यविषयेण
चेतसा परममुत्तमं 
दिव्यं सृष्ट्यादिक्रीडादिगुणयुक्तम्‌ । 
दीव्यतेरौणदिको यक्‌ । `परम`मुत्तमं 
पुरि सर्वप्राणिदेहे शेते नियंतृतया वर्तत
दति वा पूर्णत्वाद्वा पुरुषाख्यं 
पृ पालनपूरणयो रित्यतः कुषन्‌,
धातोरुकारः । 
अनुचिंतयन्‌ याति परमं पुरुषमित्वनुषंगः ॥८.८॥

{{% /details %}}



{{% details "पद विचार" %}}


{{% /details %}}
