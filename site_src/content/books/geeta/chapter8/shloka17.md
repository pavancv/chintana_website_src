---
title: "श्लोक ८.१७ - अक्षरब्रह्मयोग"
date: 2023-06-03T18:56:37+05:30
draft: false
book:
    toc_page: true
    next_page: Shloka18
    prev_page: Shloka16
    menu : geeta_menu
---



## श्लोक ८.१७ {class=text-center}

<br/>

{{< shloka  "0"  >}}

सहस्रयुगपर्यन्तमहर्यद्ब्रह्मणो विदुः ।  
रात्रिं युगसहस्रान्तां तेऽहोरात्रविदो जनाः ॥८.१७॥

{{< /shloka >}}

---


{{% details "श्रीमत्मध्वाचार्यभगवत्पादाचर्य विरचित  गीताभाष्य" %}}

॥८.१७ - ८.१९ ॥ मां प्राप्य न पुनरावृत्तिरिति 
स्थापयितुं अव्यक्ताख्यात्मसामर्थ्यं दर्शयितुं 
प्रलयादि दर्शयति **सहस्रयुगेत्यादिना** । 
सहस्रशब्दोऽत्रानेकवाची। ब्रह्मपरम्। 
सा विश्वरूपस्य रजनी इति श्रुतिः। 
द्विपरार्धप्रलय एवात्र विवक्षितः।
अव्यक्ताद्व्यक्तयः सर्वाः [8।18] इत्युक्तेः । 
उक्तं च महाकौर्मे   
अनेकयुगपर्यन्तं महाविष्णोस्तथा निशा।  
रात्र्यादौ लीयते सर्वमहरादौ तु जायते  ॥  
इति च। यः स सर्वेषु भूतेषु [8।20] इति वाक्यशेषाच्च।

{{% /details %}}



{{% details "श्रीराघवेन्द्रतीर्थविरचित गीताविवृतिः" %}}

मत्प्राप्तावेवापुनरावृत्तिरिति 
प्रतिज्ञामात्रेणोक्तस्य स्थापनायादौ
सृष्टिप्रलवादिकर्तृत्वं आत्मनो वक्तुं उपोद्धातमाह ॥ 
**सहस्रेति** ।  
सहस्रशब्दोऽत्रबहुशब्दपर्यावः । 
ये जनाः यत्परब्रह्मणोऽहः तद्बहुयुगपर्यंत
द्विपरार्धात्मकं विदुर्जानंति । ब्रह्मणः 
परब्रह्मणो रात्रिं च युगसहस्रांतां
बहुयुगांतां द्विपरार्धात्मिकां विदुः । 
तेऽहोरात्रविद इत्यर्थः । 
यदित्यस्य य इति वाऽर्थः । य इति शेषो वा । 
परब्रह्मणः कूटस्थनित्यस्यापि
सृष्ट्यादिसव्यापारनिर्व्यापारावस्थयोः 
उपचारादहोरात्रत्वोक्तिः ॥८.१७॥

{{% /details %}}



{{% details "पद विचार" %}}


{{% /details %}}
