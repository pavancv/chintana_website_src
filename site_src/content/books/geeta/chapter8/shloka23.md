---
title: "श्लोक ८.२३\ २४\ २५- अक्षरब्रह्मयोग"
date: 2023-06-03T18:56:49+05:30
draft: false
book:
    toc_page: true
    next_page: Shloka26
    prev_page: Shloka22
    menu : geeta_menu
---



## श्लोक ८.२३\२४\२५ {class=text-center}

<br/>

{{< shloka  "0"  >}}

यत्र काले त्वनावृत्तिमावृत्तिं चैव योगिनः ।  
प्रयाता यान्ति तं कालं वक्ष्यामि भरतर्षभ ॥८.२३॥  

अग्निर्ज्योतिरहः शुक्लः षण्मासा उत्तरायणम् ।  
तत्र प्रयाता गच्छन्ति ब्रह्म ब्रह्मविदो जनाः ॥८.२४॥  

धूमो रात्रिस्तथा कृष्णः षण्मासा दक्षिणायनम् ।    
तत्र चान्द्रमसं ज्योतिर्योगी प्राप्य निवर्तते ॥८.२५॥

{{< /shloka >}}

---


{{% details "श्रीमन्मध्वाचार्यभगवत्पादाचर्य विरचित  गीताभाष्य" %}}

यत्कालाद्यभिमानिदेवता गता आवृत्त्यनावृत्ती 
गच्छन्ति ता आह -- यत्रेत्यादिना। काल इत्युपलक्षणं 
अग्न्यादेरपि वक्ष्यमाणत्वात्। ॥८.२३॥   

ज्योतिरर्चिः। 
##### तेऽर्चिषमभिसम्भवन्ति [बृ.उ.6।2।15] 
इति हि श्रुतिः। तथा च नारदीये -- 
#####  अग्निं प्राप्य ततश्चार्चिस्ततश्चाप्यहरादिकम् 
इति। अभिमानिदेवताश्चाग्न्यादयः। 
कथमन्यथाअह्न आपूर्यमाणपक्षं [छा.उ.5।1।1] इति युज्यते।
दिवादेदेवताभिस्तु पूजितो ब्रह्म याति हि इति ब्राह्मे। 
मासाभिमानिभ्यो अयनाभिमानी च पृथक्। 
तच्चोक्तं गारुडे -- पूजितस्त्वयनेनासौ मासाः परिवृतेन हि इति। 
अहरभिजिता शुक्लं पौर्णमास्यायनं विषुवा सह 
तच्चोक्तं ब्रह्मवैवर्ते -- साह्ना मध्यन्दिनेनाथ शुक्लेन च सपूर्णिमा। 
सविष्वा चायनेनासौ पूजितः केशवं व्रजेत्। इति।  ॥८.२४ २५ ॥

{{% /details %}}



{{% details "श्रीराघवेन्द्रतीर्थविरचित गीताविवृतिः " %}}

भगवंतं प्राप्तानां अन्येषां चापुनरावृत्तिपुनरावृत्ती 
कथिते । तत्र यद्देवताधिष्ठितमार्गाभ्यां 
गतानामपुनरावृत्तिपुनरावृत्ती भवतः ता देवता 
प्रतिज्ञापूर्वकमाह ॥ **यत्रेत्यादित्रयेण** । 
काल इति यत्कालाभिमानि 
देवताधिष्ठितमार्गे कालानभिमानिदेवताधिष्ठितमार्गे 
च प्रयाता योगिनः अनावृत्तिमावृत्तिं च यांति 
तं कालं तत्कालाभिमानिदेवता अन्यदेवताश्च
वक्ष्यामीत्यर्थः ॥८.२३॥   

ता देवता उद्देशेनाह ॥ **अग्निरिति** । 
अग्निनामकदेवता । 
ज्योतिरिति अर्चिर्नामकदेवता । 
अहरहरभिमानिदेवता । अभिजिद्देवतासहितेत्यपि
ध्येयम्‌ । शुक्लः शुक्लपक्षाभिमानिनी 
पौर्णमास्यभिमानिना सहेति 
ग्राह्मम्‌ । षण्मासाभिमानिनी उत्तरायणाभिमानिनी 
विष्वभिमानिना सहेति ज्ञेयम्‌ । 
तत्र क्रमेण निर्दिष्टाग्न्यादिदेवताऽधिष्ठितमार्गे 
प्रयाताः ब्रह्मविदो जनाः ब्रह्म गच्छंति ॥८.२३॥ 

धूम इत्यादि धूमाद्यभिमानिदेवतानिर्देशः । 
तत्र धूमादिदेवताऽधिष्ठितमार्गे प्रयाता इति 
योज्यम्‌ । योगी कर्मयोगी । पूर्वत्र ब्रह्मविद इति।
अत्र योगीति विशेषणाच्च क्रमान्मार्गद्वयस्य 
ज्ञानकर्मसाध्यत्वमुक्तं ध्येयम्‌ । 
एतच्च मार्गद्वयं अंतकाले तद्विषयस्मृतिमतामेवेति 
ज्ञेयम्‌ । तदाह सूत्रे 
**ॐ योगिनः प्रति स्मर्येते स्मार्ते चैते ॐ**
(४-२-२२) इति ॥८.२५॥

{{% /details %}}



{{% details "पद विचार" %}}


{{% /details %}}
